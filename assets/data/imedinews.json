{
  "09 აგვისტო 2021, 18:00": {
    "title": "ავთანდილ თალაკვაძე: ჩემთვის დიდი პასუხისმგებლობა და პატივია ოზურგეთის მერობისთვის არჩევნებში მონაწილეობა",
    "text": "ავთანდილ თალაკვაძეფოტო: Facebookჩემთვის დიდი პატივი და პასუხისმგებლობაა ოზურგეთის მერის პოზიციაზე ჩემი კანდიდატურის დასახელება. ჩვენ, „ქართული ოცნება“ როგორც ოზურგეთში, ასევე მთელ საქართველოში მომავალზეა ორიენტირებული, ჩვენ ვგეგმავთ მივიდეთ თითოეულ მოქალაქესთან, ოჯახთან ქალაქსა და სოფელში და ყველა იმ პრობლემაზე, რომელიც მათ აწუხებთ კონკრეტული გადაწყვეტილება და ახალი ხედვები გავაცნოთ, - ამის შესახებ „ქრონიკაში“ „ქართული ოცნების“ ოზურგეთის მუნიციპალიტეტის მერობის კანდიდატმა, ავთანდილ თალაკვაძემ განაცხადა.„ჩვენი უმთავრესი პრიორიტეტები ეს არის: დასაქმება და სოციალური პრობლემების მოგვარება, ასევე წყლის პრობლემის მოგვარება და ახალი, თანამედროვე მუნიციპალური ტრანსპორტის უზრუნველყოფა. რა თქმა უნდა საარჩევნოდ დაძაბული კამპანია იქნება, ამიტომ ჩვენს მხარდამჭერებს მოვუწოდებ მაქსიმალური აქტიურობისკენ, ჩვენი ოპონენტებისგან შეინიშნება საზოგადოების შეცდომაში შეყვანა, თუმცა ჩვენ თითოეულ მოქალაქესთან მივალთ, ავუხსნით და გავაცნობთ ყველა იმ პროექტს რომელიც ჩვენ გვაქვს. მჯერა რომ პირველივე ტურში გავიმარჯვებთ და არჩევნების დამთავრებიდან ერთ თვეში ჩვენ შევძლებთ მშვიდ და წყნარ გარემოში მუშაობის გაგრძელებას“, - განაცხადა ავთანდილ თალაკვაძემ. „ქართული ოცნების“ საარჩევნო შტაბს პარტიის თავმჯდომარე, ირაკლი კობახიძე უხელმძღვანელებს. თბილისში „ქართული ოცნების“ საარჩევნო კამპანიის ლიდერი მერობის კანდიდატი კახა კალაძე იქნება, ხოლო ქვეყნის მასშტაბით - პრემიერ-მინისტრი ირაკლი ღარიბაშვილი. ვინ იქნებიან „ქართული ოცნების“ მერობის კანდიდატები 2021 წლის ადგილობრივი თვითმმართველობის არჩევნებზე, დეტალურად, ნახეთ ამ ბმულზე.",
    "link": "https://imedinews.ge/ge/regioni/213612/a",
    "logo": "https://www.imedi.ge/m/i/logo@2x.png",
    "articleDate": "09 აგვისტო 2021, 18:00",
    "imgUrl": "https://cdn.imedi.ge/new/imedinews/G/2108/01/09/05/35/WxLkoZ8vyUC1QK8cmhH7Eg/untitled-4.jpg"
  },
  "09 აგვისტო 2021, 18:07": {
    "title": "იტალიაში, პოლიციამ ქსელი გამოავლინა, რომელიც ყალბ ე.წ. „მწვანე საშვებს“ ყიდდა",
    "text": "ფოტო: Twitter იტალიაში, პოლიციამ ქსელი გამოავლინა, რომელიც ყალბ ე.წ. „მწვანე საშვებს“ ყიდდა. იტალიაში, 5 აგვისტოდან სტადიონებზე, მუზეუმებში, თეატრებში, კინოთეატრებში, საგამოფენო ცენტრებსა და სპორტდარბაზებში შესვლა მხოლოდ ე.წ. „მწვანე საშვის“ წარდგენის შემთხვევაში ხდება. აღნიშნული დოკუმენტი ასევე საჭიროა დახურული ტიპის რესტორნებში მომსახურების მისაღებად.„ათასობით მომხმარებელი ცნობილ საკომუნიკაციო პლატფორმებზე დარეგისტრირდა, სადაც ყალბი „მწვანე საშვები“ იყიდებოდა, ანონიმურობის აბსოლუტური გარანტიით. გადახდა კრიპტოვალუტით ან ონლაინ ვაჭრობის პლატფორმების ვაუჩერებით ხდებოდა. ყალბი „მწვანე საშვის“ ფასი 150-500 ევროს შეადგენდა“, - განაცხადეს იტალიის პოლიციაში.ე.წ. „მწვანე საშვი“ აჩვენებს, რომ მის მფლობელს ვაქცინის, სულ მცირე, ერთი დოზა აქვს მიღებული, ბოლო ექვსი თვის განმავლობაში, კორონავირუსისგან გამოჯანმრთელდა ან ფლობს არაუგვიანეს 48 საათის წინ გაკეთებული ტესტის უარყოფით პასუხს.",
    "link": "https://imedinews.ge/ge/msoflio/213616/i",
    "logo": "https://www.imedi.ge/m/i/logo@2x.png",
    "articleDate": "09 აგვისტო 2021, 18:07",
    "imgUrl": "https://cdn.imedi.ge/new/imedinews/G/2108/01/09/05/55/YusT6PGEq0CgiYEUDpRnEA/foto-covid9-jpg_997313609.jpg"
  },
  "10 აგვისტო 2021, 12:42": {
    "title": "ეკატერინე ტიკარაძე: მეორე ტალღა შედარებით ადვილად გავიარეთ, თუმცა მეოთხე ტალღა გაცილებით მძიმე და რთულია",
    "text": "ეკატერინე ტიკარაძეფოტო: მთავრობის ადმინისტრაციამეორე ტალღა შედარებით ადვილად გავიარეთ, თუმცა მეოთხე ტალღა გაცილებით მძიმე და რთულია, - ამის შესახებ ჯანდაცვის მინისტრმა ეკატერინე ტიკარაძემ ბრიფინგზე განაცხადა.მისი თქმით, „დელტა შტამის“ გავრცელების ტემპის გამო, მსგავსი მდგომარეობა ქვეყანაში მოსალოდნელი იყო.\"მნიშვნელოვანია შემდეგი, რომ ახალ შტამს, როგორც უკვე მსოფლიო პრაქტიკა გვაჩვენებს, აქვს სხვა ტემპი და სხვა სირთულე, აქედან გამომდინარე, რა თქმა უნდა, მეოთხე ტალღას ინფექციის გავრცელების ტემპი განასხვავებს მეორე ტალღიდან. მეორე ტალღა შედარებით ადვილად გავიარეთ, თუმცა მეოთხე ტალღა გაცილებით მძიმე და რთულია, რაც მოსალოდნელი იყო, ვინაიდან ჩვენ სხვა ქვეყანაში დავაკვირდით, რამდენად სწრაფი გავრცელება ჰქონდა მათთან ამ „დელტა შტამს“. ეს არის სწორედ ის მთავარი მიზეზი, რის გამოც დღესდღეობით ჩვენ ამ რთულ პროცესში ვიმყოფებით\", - განაცხადა ეკატერინე ტიკარაძემ.",
    "link": "https://imedinews.ge/ge/covid19/213675/ekaterine-tikaradze-meore-talga-shedarebit-advilad-gaviaret-tumtsa-meotkhe-talga-gatsilebit-mdzime-da-rtulia",
    "logo": "https://www.imedi.ge/m/i/logo@2x.png",
    "articleDate": "10 აგვისტო 2021, 12:42",
    "imgUrl": "https://cdn.imedi.ge/new/imedinews/G/2108/01/09/08/65/mJ2XyPqFMEy7qB_iq_LaSA/ekaterine-tikaradz.jpg"
  },
  "11 აგვისტო 2021, 12:37": {
    "title": "კახეთში ჭაში გარდაცვლილი კაცის შემდეგ მისი შვილიც დაიღუპა",
    "text": "ფოტო: კახაბერ კუპატაძეკახეთში ჭაში გარდაცვლილი კაცის შემდეგ მისი შვილიც დაიღუპა. გურჯანიის მუნიციპალიტეტის სოფელ ბაკურციხეში ჭიდან ამოყვანილი 40 წლის კაცი, რომელიც სასწრაფო დახმარების ბრიგადამ   საავადმყოფოში გადაიყვანა, კლინიკაში მოთავსებიდან რამდენიმე წუთში გარდაიცვალა.ექიმების თქმით, რეანიმაციული ღონისძიებები უშედეგო აღმოჩნდა. უჟანგბადობის გამო დაიღუპა მისი 62 წლის მამაც. როგორც imedinews-ს თვითმხილველებმა აცნობეს, სოფელ ბაკურციხეში შუახნის კაცი ჭაში სოფლის სხვა უბანზე წყლის გადასამისამართებლად ჩავიდა, მან ამოსვლა ვეღარ შეძლო, ამიტომ დახმარებისთვის ჭაში მისი შვილიც ჩავიდა. სამაშველო სამსახურის და ადგილობრივების დახმარების მიუხედავად, მამა-შვილი უჟანგბადობის გამო გარდაიცვალა.",
    "link": "https://imedinews.ge/ge/regioni/213856/kakhetshi-chashi-gardatsvlili-katsis-shemdeg-misi-shvilits-daigupa",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 12:37",
    "imgUrl": "https://cdn.imedi.ge/new/imedinews/G/2108/01/09/18/90/QWxiy0sNmUqLfoRiC-o_Qw/untitled.jpg"
  },
  "09 აგვისტო 2021, 20:43": {
    "title": "ვახტანგ მეგრელიშვილი: ჩვენი წინასაარჩევნო კამპანია ფაქტობრივად არის ვირტუალურ სივრცეში",
    "text": "„გირჩი“ წინასაარჩევნო კამპანიას ვირტუალურად აწარმოებს. პარტიის ფინანსებისთვის კი საუბნო და საოლქო კომისიებში აუქციონით ყიდის. „ჩვენი წინასაარჩევნო კამპანია ფაქტობრივად არის ვირტუალურ სივრცეში, ჩვენ ვარჩევთ კანდიდატებს თითოეულ რაიონში. ასევე წინასაარჩევნო კამპანიის ნაწილია Tesla-ს გათამაშება, რაც ბიუჯეტის დაფინანსების საწინააღმდეგო პოლიტიკური კამპანია იქნება და გვინდა, რომ მთელს საქართველოში, როგორც დღეს პარლამენტსა და ცესკოში, გვყავდეს ჩვენი წარმომადგენლები“, - განაცხადა „გირჩის“ ერთ-ერთმა ლიდერმა, ვახტანგ მეგრელიშვილმა. ადგილობრივი თვითმმართველობის არჩევნები საქართველოში 2 ოქტომბერს გაიმართება. ",
    "link": "https://imedinews.ge/ge/politika/213636/vakhtang-megrelishvili-chveni-tsinasaarchevno-kampania-paqtobrivad-aris-virtualur-sivrtseshi",
    "logo": "https://www.imedi.ge/m/i/logo@2x.png",
    "articleDate": "09 აგვისტო 2021, 20:43",
    "imgUrl": "https://cdn.imedi.ge/new/imedinews/G/2108/01/09/06/55/F0tFbwA33UyqGa7-kkldnw/imedinews-44.jpg"
  },
  "11 აგვისტო 2021, 16:08": {
    "title": "ალჟირში ტყის ხანძრების შედეგად დაღუპულთა რიცხვი 65-მდე გაიზარდა",
    "text": "ფოტო: Reuters ალჟირში ტყის ხანძრების შედეგად დაღუპულთა რიცხვი 65-მდე გაიზარდა. ინფორმაციას ამის შესახებ სააგენტო Reuters-ი ავრცელებს. ალჟირის მთავრობამ დაზარალებულ რეგიონებში ხანძრის ჩაქრობაში დასახმარებლად სამხედროები გააგზავნა. დაღუპულებს შორის 28 ჯარისკაცია.ქვეყნის პრეზიდენტმა, აბდელმაჯიდ თებუნმა სამდღიანი გლოვა გამოაცხადა.9 აგვისტოს ჩრდილოეთ ალჟირის ტყეებში ხანძრის ათობით კერა გაჩნდა. ალჟირის შინაგან საქმეთა მინისტრმა, ქამელ ბელჯუდმა განაცხადა, რომ გარკვეულმა პირებმა ტყეებს ცეცხლი განზრახ წაუკიდეს.„მხოლოდ კრიმინალები შეიძლება იდგნენ ერთდროულად ხანძრის დაახლოებით 50 კერის გაჩენის უკან“, - აღნიშნა ალჟირის შს მინისტრმა.ამჟამად ხანძრებს ალჟირის, სულ მცირე, 16 პროვინციაში ებრძვიან. მეხანძრეები და არმია ცეცხლის ლოკალიზებას ცდილობს.",
    "link": "https://imedinews.ge/ge/msoflio/213897/aljirshi-tkis-khandzrebis-shedegad-dagupulta-ritskhvi-65mde-gaizarda",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:08",
    "imgUrl": "https://cdn.imedi.ge/new/imedinews/G/2108/01/09/21/10/5ua3W28AfEK4EpACTpUtuw/tpn6ijeop5pcxbybdwyftutthu.jpg"
  },
  "11 აგვისტო 2021, 16:21": {
    "title": "კულტურის სამინისტრო დავით აღმაშენებლის მოღვაწეობის შესახებ ფილმის გადაღების მიზნით კონკურსს აცხადებს",
    "text": "თეა წულუკიანიფოტო: Facebookსაქართველოს კულტურის, სპორტისა და ახალგაზრდობის სამინისტრო დიდგორის ბრძოლაში გამარჯვების 900 წლისთავთან დაკავშირებით დავით აღმაშენებლის მოღვაწეობის შესახებ მხატვრული სრულმეტრაჟიანი ფილმის გადაღების მიზნით კონკურსს აცხადებს. კონკურსი სიმბოლურად სწორედ 12 აგვისტოს გამოცხადდება და მასში მონაწილეობის შესაძლებლობა საქართველოში მოქმედ კინოს მწარმოებელ კომპანიებს ექნებათ.მოცემული ფილმის გადაღება რამდენიმეწლიანი კომპლექსური სახელმწიფო პროექტია და შესაბამისად კონკურსიც რამდენიმე ეტაპად იყოფა.ეტაპი 1კონკურსის გამოცხადებიდან 2 თვეში (2021 წლის 12 ოქტომბრის ჩათვლით ვადაში) კონკურსში მონაწილეობის მსურველმა კომპანიებმა უნდა წარმოადგინონ:1. სცენარის სინოფსისი მაქსიმუმ 3 გვერდამდე;2. რეჟისორის ხედვა;3. პროდიუსერის ხედვა, სადაც სავალდებულოა, რომ მთავარი აქცენტი გაკეთდეს ფილმის საწარმოო ასპექტებზე და არა - დაფინანსების მოპოვების გზებზე. კერძოდ, პროდიუსერის ხედვა დეტალურად უნდა იძლეოდეს ინფორმაციას იმის შესახებ, თუ როგორ წარმოუდგენია პროდიუსერს მოცემული მასშტაბის ისტორიული ფილმის გადაღება საქართველოში. ასევე, პროდიუსერმა უნდა წარმოადგინოს ფილმის გაქირავებისა და საერთაშორისო მაყურებლამდე მიტანის ხედვა.ეტაპი 2არაუადრეს 2021 წლის 12 ოქტომბრისა, კულტურის სამინისტრო შექმნის დარგის სპეციალისტებისაგან შემდგარ პროფესიულ კომისიას, რომელიც კონკურსში წარმოდგენილი პროექტებიდან შეარჩევს ერთ ან რამდენიმე (არაუმეტეს სამისა) საუკეთესო პროექტს.შერჩეულ პროექტს ან პროექტებს მიეცემა დაფინანსება 5000 აშშ დოლარის ეკვივალენტი ლარის ოდენობით და კომპანიას მიეცემა დრო 2021 წლის 25 დეკემბრამდე, რათა წარმოადგინოს:1. დეტალური სცენარი დიალოგების გარეშე (ე.წ. თრითმენთი) არანაკლებ 30 და არაუმეტეს 40 გვერდისა;2. ფილმის მხატვართან ერთად შექმნილი ფილმის ვიზუალური პრეზენტაცია (დეკორაციებისა და კოსტიუმების ესკიზები, ლოკაციები და სხვა). ავტორი თავისუფალია შემოქმედებით არჩევანში; მას მხოლოდ მოეთხოვება, რომ წარმოდგენილ პრეზენტაციაში ნათლად ჩანდეს მომავალი ფილმის ვიზუალური ხედვა.მოცემული ეტაპის ბოლოს, კომისია გამოავლენს საბოლოოდ გამარჯვებულს და გადასცემს მის ვინაობას კულტურის სამინისტროს. სამინისტრო გამარჯვებულს დაუფინანსებს სრულყოფილი სცენარის პირველადი ვერსიის შექმნას, რისთვისაც განსაზღვრული თანხაა 7500 აშშ დოლარის ეკვივალენტი ლარში.სცენარის პირველადი ვერსიის შესაქმნელად ჯგუფს მიეცემა 2 თვე.ეტაპი 3სრულყოფილი სცენარის პირველადი ვერსიის ჩაბარების შემდეგ, კომისია განიხილავს სცენარს. კომისიის მსჯელობის შემდეგ და მის მიერ გამოთქმული მოსაზრებების მიხედვით, კომპანიას მიეცემა ერთთვიანი ვადა სრულყოფილი სცენარის საბოლოო ვერსიის დაწერისათვის. მოცემული სამუშაო დაფინანსდება 7500 აშშ დოლარის ეკვივალენტი თანხის ოდენობით.ჯამში, გამარჯვებული კომპანია სცენარსა და ფილმის პროექტზე მუშაობისათვის მიიღებს 20 000 აშშ დოლარის ეკვივალენტ თანხას ლარში და სამუშაოდ ექნება 7,5 თვე.    ეტაპი 4სცენარის საბოლოო ვერსიის წარმატებით ჩაბარების შემდეგ, კომპანიასთან გაფორმდება ხელშეკრულება ფილმის წარმოებაში ჩაშვების დეტალებისა და ვადების შესახებ.ფილმზე უფლებების მესაკუთრეა სახელმწიფო, როგორც დამკვეთი და დამფინანსებელი. საავტორო უფლებები ეკუთვნის ფილმის მთავარ შემოქმედებით ჯგუფს.",
    "link": "https://imedinews.ge/ge/kultura/213896/kulturis-saministro-davit-agmasheneblis-mogvatseobis-shesakheb-pilmis-gadagebis-miznit-konkurss-atskhadebs",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:21",
    "imgUrl": "https://cdn.imedi.ge/new/imedinews/G/2108/01/09/21/05/Je2nEMFr-E-r_-odAqdaXA/untitled.jpg"
  },
  "11 აგვისტო 2021, 16:41": {
    "title": "კახა კუჭავა: გარდაბანში ცხოვრობს შრომისმოყვარე ხალხი და აუცილებელია, სრულიად გამოვიყენოთ ის პოტენციალი, რომელიც არის არა მარტო აქ, არამედ თითოეულ მუნიციპალიტეტში.",
    "text": "კახა კუჭავაფოტო: საქართველოს პარლამენტიროდესაც გარდაბანზე ვსაუბრობთ, პირველ რიგში გვახსენდება გარდაბნის თბოელექტროსადგური, რომელიც უდიდეს როლს ასრულებს  ქვეყნის ენერგეტიკული სექტორის განვითარებისთვის, ენერგოდამოუკიდებლობისთვის. ამ რამდენიმე დღეში, ჩვენ მოვიარეთ ქვემო ქართლი, რომელიც ნამდვილად გამორჩეულია სოფლის მეურნეობით, იმ პროდუქციით, რომელიც აქ იქმნება და იმ დოვლათით, რომელსაც ქმნიან ოჯახები საქართველოსთვის - გარდაბანი მათ შორის გამორჩეულია, - ამის შესახებ პარლამენტის თავმჯდომარე, კახა კუჭავამ „ქართული ოცნების“ გარდაბნის მერობის კანდიდატის დავით კარგარეთელის წარდგენაზე განაცხადა.მისივე თქმით, გარდაბნის პროდუქტი გამოირჩევა ხარისხით და არა მხოლოდ საქართველოში.„გარდაბნის მოსახლეობა ეთნიკურად ძალიან მდიდარია. აქ ცხოვრობს  შრომისმოყვარე ხალხი და აუცილებელია, სრულიად გამოვიყენოთ ის პოტენციალი, რომელიც არის არა მარტო აქ, არამედ თითოეულ მუნიციპალიტეტში. ხორციელდება არაერთი სახელმწიფო პროგრამა, სოფლის მეურნეობის მიმართულებით, თუმცა არის  ბევრი სხვა სახელმწიფო პროგრამა და დაფინანსება, რომელიც საშუალებას მოგცემთ, სრულიად გამოიყენოთ ის პოტენციალი და შესაძლებლობები, რომელიც ამ მუნიციპალიტეტში გაგაჩნიათ“, - განაცხადა კუჭავამ.მისივე თქმით, მთავარი მიზანი, რაც უნდა ჰქონდეს მერს არის ხალხთან კომუნიკაცია, ახალგაზრდობის ჩართულობა, გადაწყვეტილების მიღებაში ადგილობრივების მაქსიმალური ჩართულობის უზრუნველყოფა და რაც ყველაზე მთავარია, მუნიციპალიტეტისთვის საჭირო სტრატეგიული გადაწყვეტილებების მიღება.„ეს არ უნდა ეხებოდეს მხოლოდ სოფლის მეურნეობას, ამ მუნიციპალიტეტს გაცილებით დიდი პოტენციალი აქვს. დაახლოებით ორი თვის წინ ჩვენ იუსტიციის სახლი გავხსენით  და დღეს უკვე გარდაბანში შესაძლებელია ყველა საჯარო სერვისის მიღება. ამ კუთხით კიდევ უფრო გავაუმჯობესებთ ხელმისაწვდომობას ყველა იმ სერვისზე, რომელიც ადგილობრივ მოსახლეობას სჭირდება.   ჩვენი გამარჯვებაში დარწმუნებულები ვართ, თუმცა, აუცილებელია თქვენი აქტიურობა“, - განაცხადა პარლამენტის თავმჯდომარემ.",
    "link": "https://imedinews.ge/ge/politika/213899/kakha-kuchava-gardabanshi-tskhovrobs-shromismokvare-khalkhi-da-autsilebelia-sruliad-gamovikenot-is-potentsiali-romelits-aris-ara-marto-aq-aramed-titoeul-munitsipalitetshi",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:41",
    "imgUrl": "https://cdn.imedi.ge/new/imedinews/G/2108/01/09/21/20/nwhXZ-UFyUGvaCUFKh2Mtw/kakha-kuchava-gare-kom.jpg"
  },
  "11 აგვისტო 2021, 16:50": {
    "title": "მარიამ ქვრივიშვილი: მომდევნო ზამთრის სეზონზე დამსვენებლები ჰაწვალზე ასვლას ახალი ულტრათანამედროვე საბაგირო გზით შეძლებენ",
    "text": "მარიამ ქვრივიშვილიფოტო: ეკონომიკისა და მდგრადი განვითარების სამინისტრომომდევნო ზამთრის სეზონზე ჰაწვალზე ასვლას დამსვენებლები ახალი ულტრათანამედროვე საბაგირო გზით შეძლებენ. ეკონომიკისა და მდგრადი განვითარების მინისტრის მოადგილის მარიამ ქვრივიშვილის განცხადებით, ტურიზმი საქართველოს მთავრობისთვის ერთ-ერთი პრიორიტეტული დარგია.„ჩვენ მუდმივად ვახდენთ არსებული ინფრასტრუქტურის გაუმჯობესებას და ახლის მოწყობას ჩვენს სტრატეგიულ ტურისტულ ადგილებსა და კურორტებზე. ინსპექტირების საფუძველზე, საქართველოს მთავრობამ მიიღო გადაწყვეტილება, ჰაწვალი - ზურულდის საბაგირო განახლდეს და მომდევნო ზამთრის სეზონზე ჩვენს ქვეყანაში ჩამოსულ უცხოელ ტურისტებს, ისევე როგორც ქართველ დამსვენებლებს დავხვდეთ ახალი ულტრათანამედროვე საბაგიროთი, რომელიც იქნება უსაფრთხოების ყველა სტანდარტით დაცული“, - განაცხადა ქვრივიშვილმა.მისი თქმით, ახალი საბაგირო ხელს შეუწყობს მესტიაში მეტი ვიზიტორის მოზიდვას, რაც დადებითად აისახება ადგილობრივად ტურიზმში ჩართული მეწარმეების გაძლიერებაზე.",
    "link": "https://imedinews.ge/ge/ekonomika/213903/mariam-qvrivishvili-momdevno-zamtris-sezonze-damsveneblebi-hatsvalze-asvlas-akhali-ultratanamedrove-sabagiro-gzit-shedzleben",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:50",
    "imgUrl": "https://cdn.imedi.ge/new/imedinews/G/2108/01/09/21/30/nrKIUpePdkCWe0dkLFtk7w/imedinews-50.jpg"
  },
  "11 აგვისტო 2021, 16:52": {
    "title": "მებაჟე ოფიცრების მიერ გადასახადისთვის თავის არიდების მცდელობის ფაქტი აღიკვეთა",
    "text": "ფოტო: შემოსავლების სამსახურიფინანსთა სამინისტროს შემოსავლების სამსახურის გაფორმების ეკონომიკური ზონა - „აეროპორტის\" მებაჟე-ოფიცრებმა გადასახადისთვის თავის არიდებისა და  საგადასახადო ვალდებულების შემცირების მცდელობის ფაქტი აღკვეთეს, - ამის შესახებ ინფორმაციას ფინანსთა სამინისტროს შემოსავლების სამსახური ავრცელებს. მათივე ინფორმაციით, კომპანიის მიერ, იმპორტის სასაქონლო ოპერაციაში (არაბთა გაერთიანებული საამიროებიდან), დეკლარირებული იქნა 111 ცალი (Iphone, Samsung) მობილური ტელეფონი, რომელთაგან 135 192,99 ლარის ღირებულების 100 მობილური აპარატი თანდართული დოკუმენტაციის მიხედვით მეორადი გამოყენებისას წარმოადგენდა.რისკის პროფილის საფუძველზე, აღნიშნულ დეკლარაციას წითელი დერეფანი განესაზღვრა. უფლებამოსილი პირის მიერ, იმპორტირებული საქონლის ზუსტი საბაჟო ღირებულების განსაზღვრის მიზნით, დაინიშნა სასაქონლო ექსპერტიზა. მიღებული ინფორმაციის ანალიზის შედეგად, დადგინდა, რომ 239 422, 39 ლარის საბაჟო ღირებულების მობილური ტელეფონები წარმოადგენდა არა მეორად/აღდგენილ, არამედ სრულიად ახალ (გასააქტიურებელ) ტელეფონებს.",
    "link": "https://imedinews.ge/ge/samartali/213902/mebaje-opitsrebis-mier-gadasakhadistvis-tavis-aridebis-mtsdelobis-paqti-agikveta",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:52",
    "imgUrl": "https://cdn.imedi.ge/new/imedinews/G/2108/01/09/21/35/HRKIGVIuhEexW1MAcR9ChA/shemosavleb.jpg"
  },
  "11 აგვისტო 2021, 16:42": {
    "title": "ჯანმო ანთების საწინააღმდეგო სამ პრეპარატს იკვლევს, რომელსაც ჰოსპიტალიზებულ კოვიდპაციენტებში სიკვდილის რისკის შემცირების პოტენციალი აქვს",
    "text": "ფოტო: Reuters ჯანდაცვის მსოფლიო ორგანიზაცია ანთების საწინააღმდეგო სამ პრეპარატს იკვლევს, რომელსაც ჰოსპიტალიზებულ კოვიდპაციენტებში სიკვდილის რისკის შემცირების პოტენციალი აქვს. ორგანიზაციის განცხადებით, კლინიკური კვლევა მსოფლიოს 52 სახელმწიფოში ტარდება.„პრეპარატები არტეზუნატი, იმატინიბი და ინფლიქსიმაბი დამოუკიდებელმა საექსპერტო ჯგუფმა შეარჩია, რადგან მათ ჰოსპიტალიზებულ კოვიდპაციენტებში სიკვდილის რისკის შემცირების პოტენციალი აქვთ“, - ნათქვამია ჯანდაცვის მსოფლიო ორგანიზაციის განცხადებაში.არტეზუნატი უკვე გამოიყენება მალარიის მძიმე ფორმისთვის, იმატინიბი - კიბოს გარკვეული სახეობისთვის, ხოლო ინფლიქსიმაბი - იმუნური სისტემის დაავადებებისათვის, როგორიცაა კრონის დაავადება და რევმატოიდული ართრიტი.",
    "link": "https://imedinews.ge/ge/covid19/213900/janmo-antebis-satsinaagmdego-sam-preparats-ikvlevs-romelsats-hospitalizebul-kovidpatsientebshi-sikvdilis-riskis-shemtsirebis-potentsiali-aqvs",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:42",
    "imgUrl": "https://cdn.imedi.ge/new/imedinews/G/2108/01/09/21/25/c-TSvmybwkqjv2Pn7VYyag/tuyfbjcxwjl6xa4prfzyxxz6h4.jpg"
  },
  "11 აგვისტო 2021, 15:28": {
    "title": "გარდაბანში მერის თანამდებობაზე „ქართული ოცნების“ კანდიდატის, დავით კარგარეთელის წარდგენა მიმდინარეობს",
    "text": "ფოტო: Facebookგარდაბანში პრემიერ-მინისტრი ირაკლი ღარიბაშვილი და პარლამენტის თავმჯდომარე კახა კუჭავა „ქართული ოცნების“ თეთრიწყაროს მერობის კანდიდატს, დავით კარგარეთელს წარადგენენ.",
    "link": "https://imedinews.ge/ge/politika/213892/gardabanshi-meris-tanamdebobaze-qartuli-otsnebis-kandidatis-davit-kargaretelis-tsardgena-mimdinareobs",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 15:28",
    "imgUrl": "https://cdn.imedi.ge/new/imedinews/G/2108/01/09/20/75/5W9kYxgURUeJr07gxYAibg/untitled.jpg"
  },
  "11 აგვისტო 2021, 16:31": {
    "title": "რუსთავში მოსახლეობის მასობრივი ვაქცინაცია აქტიურად მიმდინარეობს",
    "text": "ფოტო: რუსთავის მუნიციპალიტეტის მერიაკოვიდ 19-ის საწინააღმდეგო ვაქცინაციის პროცესში, დღეს რუსთავის ბაგა-ბაღების თანამშრომლები და საჯარო სკოლების პედაგოგები  ჩაერთნენ, ხვალიდან კი ,,რუსთავსერვის ცენტრის“ თანამშრომლების აცრა დაიწყება.მასობრივი ვაქცინაციის პროცესს ,,მარდალეიშვილის სამედიცინო ცენტრ - რუსთავში“, დღეს რუსთავის მერი ირაკლი ტაბაღუა, ქალაქის საზოგადოებრივი ჯანდაცვისა და უსაფრთხო გარემოს უზრუნველყოფის ცენტრის ხელმძღვანელ დავით ბეგაშვილთან ერთად  გაეცნო.,,რუსთავის მუნიციპალიტეტის მერიის აიპების თანამშრომლების გამოკითხვა ჩავატარეთ რამდენიმე კვირის წინ, იმაზე თუ ვის სურდა აცრა და რომელი ვაქცინით. ვირტუალურად მოხდა მსურველთა  რეგისტრაცია,  დღეიდან კი დაიწყო სკოლის მასწავლებლების, საბავშვო-ბაღების თანამშრომლების   მასობრივი ვაქცინაცია. ხვალიდან,   ,,რუსთავსერვის ცენტრის“ თანამშრომლებიც ჩაერთვებიან ამ პროცესში. ვაქცინირებულთა დღიური სტატისტიკა ქალაქში გაიზარდა, 220 ადამიანი იცრებოდა, დღეს კი  500-მდე გაიზარდა ეს ციფრი, რაც დადებითი ტენდენციაა რა თქმა უნდა. თუ ასეთ ტემპს შევინარჩუნებთ,  წლის ბოლომდე  რუსთავში მოსახლეობის 80-85 % იქნება ვაქცინირებული“, - განცახადა რუსთავის მერმა ირაკლი ტაბაღუამ.რუსთავის  მასშტაბით, მოსახლეობის ვაქცინაცია 5  სამედიცინო დაწესებულებაში, ,,ფაიზერის“, ,,ასტრაზენეკას“, ,,სინოფარმისა“ და ,,სინოვაკის“ ვაქცინითაა შესაძლებელი. ვაქცინაციაზე რეგისტრაცია შესაძლებელია, როგორც ელექტრონული პორტალის მეშვეობით, ასევე, პირდაპირ, კლინიკაში ვიზიტის დროსაც. გარდა ამისა, ვიზიტის დასაჯავშნად, მოქმედებს ერთიანი სამთავრობო ცხელი ხაზის სპეციალური ნომერი - 144-3.",
    "link": "https://imedinews.ge/ge/covid19/213898/rustavshi-mosakhleobis-masobrivi-vaqtsinatsia-aqtiurad-mimdinareobs",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:31",
    "imgUrl": "https://cdn.imedi.ge/new/imedinews/G/2108/01/09/21/15/YhFPN83-M0WDehH2CjWtcQ/pjimage-99.jpg"
  },
  "11 აგვისტო 2021, 14:37": {
    "title": "მეხანძრე-მაშველებმა სოფელ გოსტიბეში გაუჩინარებული ქალი უვნებლად იპოვეს",
    "text": "ფოტო: საგანგებო სიტუაციათა მართვის სამსახურიმეხანძრე-მაშველებმა კასპის მუნიციპალიტეტის სოფელ გოსტიბეში გაუჩინარებული 66 წლის ქალი იპოვეს. ის სახლიდან 7 აგვისტოს სავარაუდოდ ტყის მიმართულებით იყო გასული, რის შემდეგაც ოჯახის წევრებმა მისი კვალი დაკარგეს.    „საგანგებო სიტუაციების მართვის სამსახურმა შეტყობინების მიღებისთანავე დაიწყო სოფელ გოსტიბეს ტყეში აქტიური საძიებო-სამაშველო ღონისძიებები. ტერიტორიაზე არსებული ხევებისა და ტყის მასივების დათვალიერების შედეგად, სახანძრო-სამაშველო ძალების დეპარტამენტის თანამშრომლებმა გაუჩინარებული ქალბატონის ადგილსამყოფელის იპოვეს. მეხანძრე-მაშველებმა ქალბატონი უსაფრთხო ადგილზე გამოიყვანეს. მის სიცოცხლეს და ჯანმრთელობას საფრთხე არ ემუქრება“, - ნათქვამია საგანგებო სიტუაციების მართვის სამსახურის მიერ გავრცელებულ ინფორმაციაში.     სახანძრო-სამაშველო ოპერაციაში მონაწილეობას იღებდა შიდა ქართლის მთავარი სამმართველოს სამაშველო ჯგუფი ყველა აუცილებელი აღჭურვილობით. საძიებო პროცესში ჩართული იყო საფრენი აპარატი დრონი.",
    "link": "https://imedinews.ge/ge/regioni/213881/mekhandzremashvelebma-sopel-gostibeshi-gauchinarebuli-qali-uvneblad-ipoves",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 14:37",
    "imgUrl": "https://cdn.imedi.ge/new/imedinews/G/2108/01/09/20/25/wW4po8UFY0OFoBjaPMhtOA/imedinews-45.jpg"
  },
  "11 აგვისტო 2021, 17:10": {
    "title": "ილია მეორე: აიცრება თუ არა პატრიარქი, ეს განმსაზღვრელი არ შეიძლება იყოს სხვათათვის",
    "text": "კათოლიკოს-პატრიარქი ილია მეორეფოტო: საქართველოს საპატრიარქოსრულიად საქართველოს კათოლიკოს-პატრიარქი ილია მეორე ვაქცინაციის შესახებ განცხადებას ავრცელებს.მისი თქმით, აიცრება თუ არა პატრიარქი, ეს განმსაზღვრელი არ შეიძლება იყოს სხვათათვის.„კათოლიკოს-პატრიარქის აცრასთან დაკავშირებით პერიოდულად მიზანმიმართულად ვრცელდება სხვადასხვა ინფორმაცია, ამიტომაც მოკლედ შემდეგს ვიტყვი: აიცრება თუ არა პატრიარქი, ეს განმსაზღვრელი არ შეიძლება იყოს სხვათათვის. ვაქცინაციასთან მიმართებით ამა თუ იმ სასულიერო პირის დადებითი თუ უარყოფითი დამოკიდებულებაც მაგალითის მიმცემი ვერ იქნება, რადგან ეს სამედიცინო სფეროს ნაწილია, ინდივიდუალურ მიდგომას საჭიროებს და ჩვენი კომპეტენციის ფარგლებს სცილდება. მიგვაჩნია, რომ მოსახლეობაში არსებული კითხვების შესაბამისად, საზოგადოებას სათანადო დარგის სპეციალისტებისაგან უნდა მიეწოდებოდეს ინფორმაცია, რათა ადამიანებს დაეხმარონ პიროვნული არჩევანის გაკეთებაში.ვაქცინაცია უნდა იყოს ნებაყოფლობითი და აცრის თუ აუცრელობის შემთხვევაში არ უნდა ხდებოდეს დაძალება, ან ერთმანეთის განკითხვა-შეურაცხყოფა. ამასთან, გასათვალისწინებელია, რომ პანდემიის პირობებში რეგულაციების დაცვა ყველასთვის აუცილებელია. ამის შესახებ დადგენილება წმინდა სინოდმა ჯერ კიდევ 2021 წლის 11 თებერვლის სხდომაზე მიიღო, სადაც ასევე ნათქვამია: „საქართველოს ეკლესია დიდად აფასებს იმ სიკეთეს, რაც, ზოგადად, მედიცინას მოაქვს ადამიანების ჯანმრთელობის დაცვისთვის, თუმცა პასუხისმგებლობას ვერ აიღებს ვაქცინაციის პროპაგანდასთან მიმართებაში, რადგან ეს ჯანდაცვის მუშაკთა კომპეტენცია და პასუხისმგებლობაა“, - აღნიშნულია განცხადებაში.",
    "link": "https://imedinews.ge/ge/sazogadoeba/213907/ilia-meore-aitsreba-tu-ara-patriarqi-es-ganmsazgvreli-ar-sheidzleba-ikos-skhvatatvis",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 17:10",
    "imgUrl": "https://cdn.imedi.ge/new/imedinews/G/2108/01/09/21/60/BLno7f5W0U-hxk68w0IdDQ/patriarqi-tetri-savar.jpg"
  },
  "11 აგვისტო 2021, 17:06": {
    "title": "გიორგი ღურჯუმელიძე: „ქართული ოცნების” შტაბში ფულის დარიგება, წინასაარჩევნოდ ამომრჩევლის მოსყიდვა სიმართლეს არ შეესაბამება და ეს არის საზოგადოების შეცდომაში შეყვანის მცდელობა",
    "text": "გიორგი ღურჯუმელიძეფოტო: Facebook„ტვ პირველის“ მიერ სიუჟეტთან დაკავშრებით „ქართული ოცნების“ ოზურგეთის ბიუროს წევრმა, გიორგი ღურჯუმელიძემ მედიასთან კომენტარი გააკეთა.როგორც მან ჟურნალისტებს განუმარტა ოზურგეთში, „ქართული ოცნების” შტაბში ფულის დარიგების, წინასაარჩევნოდ ამომრჩევლის მოსყიდვა სიმართლეს არ შეესაბამება და ეს არის საზოგადოების შეცდომაში შეყვანის მცდელობა.„ნაციონალური მოძრაობა და მისადმი დაქვემდებარებული მედია იმდენად სასოწარკვეთილი და იმდენად გასულია რეალობიდან, ოზურგეთში, ქართული ოცნების შტაბში გაკეთებულ ფეიკ სიუჟეტში, სერიოზულად გვიმტკიცებენ, რომ ადგილი ჰქონდა ამომრჩევლის მოსყიდვას, ანუ გვიმტკიცებენ, რომ „ქართული ოცნების” შტაბის ერთმა წევრმა, შტაბის მეორე წევრი მოისყიდა. ეს უკვე სრული სიგიჟეა და ამაზე სერიოზული კომენტარის გაკეთება, ნამდვილად შეუძლებელია“ - განაცხადა გიორგი ღურჯუმელიძემ.",
    "link": "https://imedinews.ge/ge/politika/213906/giorgi-gurjumelidze-qartuli-otsnebis-shtabshi-pulis-darigeba-tsinasaarchevnod-amomrchevlis-moskidva-simartles-ar-sheesabameba-da-es-aris-sazogadoebis-shetsdomashi-shekvanis-mtsdeloba",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 17:06",
    "imgUrl": "https://cdn.imedi.ge/new/imedinews/G/2108/01/09/21/55/lS43uKlOAkyLif1SZpfg1Q/pjimage-100.jpg"
  },
  "11 აგვისტო 2021, 17:03": {
    "title": "მამუკა მდინარაძე: ერთ-ერთი ტელეკომპანია ცდილობს საზოგადოებას ინფორმაცია შეასაღოს, თითქოს „ქართული ოცნების“ შტაბის ორ წევრს შორის მოხდა მოსყიდვის ფაქტი",
    "text": "მამუკა მდინარაძეფოტო: საქართველოს პარლამენტიერთ-ერთი ტელეკომპანია ცდილობს საზოგადოებას ინფორმაცია შეასაღოს, თითქოს „ქართული ოცნების“ შტაბის ორ წევრს შორის მოხდა მოსყიდვის ფაქტი. საუბარია ჩვენს შტაბზე ოზურგეთში, თითქოს ერთმა წევრმა მეორე მოისყიდა, - ამის შესახებ „ქართული ოცნების“ აღმასრულებელმა მდივანმა, მამუკა მდინარაძემ ჟურნალისტებს განუცხადა.„წარმოიდგინეთ ფეიკის ხარისხი. რა ხარისხის ფეიკის დადგმით უნდათ არჩევნების ლეგიტიმაციაზე საუბარი. წარმოუდგენელი ამბავია, თითქოს შტაბის ერთმა წევრმა მეორე მოისყიდა. ამ ფეიკსაც კი კადრულობენ. ამ ფონზე, ასეთი ტყუილები როგორც აქამდე არ გავიდა, ისე არ გავა - ამაზე გინდა გახარიამ ილაპარაკოს, გინდა სააკაშვილმა და გინდა მათი ტელევიზიების მენეჯერებმა“, - განაცხადა მამუკა მდინარაძემ.„ტვ პირველის“ მიერ სიუჟეტთან დაკავშრებით „ქართული ოცნების“ ოზურგეთის ბიუროს წევრმა, გიორგი ღურჯუმელიძემ მედიასთან კომენტარი გააკეთა.როგორც მან ჟურნალისტებს განუმარტა ოზურგეთში, „ქართული ოცნების” შტაბში ფულის დარიგების, წინასაარჩევნოდ ამომრჩევლის მოსყიდვა სიმართლეს არ შეესაბამება და ეს არის საზოგადოების შეცდომაში შეყვანის მცდელობა.",
    "link": "https://imedinews.ge/ge/politika/213901/mamuka-mdinaradze-erterti-telekompania-tsdilobs-sazogadoebas-inpormatsia-sheasagos-titqos-qartuli-otsnebis-shtabis-or-tsevrs-shoris-mokhda-moskidvis-paqti",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 17:03",
    "imgUrl": "https://cdn.imedi.ge/new/imedinews/G/2108/01/09/21/40/gUgLbbqwGky3EBCked1HCA/untitled-design-90.jpg"
  },
  "12 აგვისტო 2021, 20:57": {
    "title": "ირაკლი ღარიბაშვილი: დიდგორობა ჩვენი ქვეყნის დამოუკიდებლობისა და თავისუფლებისათვის ბრძოლის, ერთიანობისა და ძლიერების, ქვეყნისთვის თავდადების სიმბოლოა",
    "text": "ირაკლი ღარიბაშვილიფოტო: მთავრობის ადმინისტრაციადღეს მთელი საქართველო საკუთარი ისტორიის უდიდეს თარიღს - დიდგორის ბრძოლის 900 წლისთავს აღნიშნავს. დიდგორობა ჩვენი ქვეყნის დამოუკიდებლობისა და თავისუფლებისათვის ბრძოლის, ერთიანობისა და ძლიერების, ქვეყნისთვის თავდადების სიმბოლოა. ამავე დროს ეს არის მსოფლიო ისტორიის ერთ-ერთი გასაოცარი სამხედრო სტრატეგიული წარმატების მაგალითი, - ამის შესახებ პრემიერ-მინისტრმა, ირაკლი ღარიბაშვილმა დიდგორობისადმი მიძღვნილ ღონისძიებაზე სიტყვით გამოსვლისას განაცხადა.მისივე თქმით, შემთხვევითი არ არის, რომ ამ გამარჯვებას დავით აღმაშენებლის ისტორიკოსმა „ძლევაი საკვირველი“ უწოდა.„დიდგორზე ბრწყინვალე გამარჯვების გარეშე არ იქნებოდა საქართველოს ოქროს ხანა. დავითისა და თამარის, რუსთველისა და ოპიზრების ეპოქა. იყალთოსა და გელათის აკადემიები, ქართული ეკონომიკისა და განათლების  აღმავლობა. ყველაფერი ის, რითაც დღეს ვამაყობთ, არამედ სამომავლოდაც ორიენტირებად ვისახავთ. მე აქვე მინდა გავიხსენო ჩვენი პატრიარქის, უწმინდესის სიტყვები - დიდგორი ჯერ კიდევ მოსაგებია! დღეს, დიდგორის ბრძოლის ცოცხალი მაგალითი გვასწავლის ჩვენ ყველას, რომ ერთიანობა ყველაზე დიდი ძალაა. ამ მიწაზე მცხოვრები ყველა ხალხის საერთო, მიზანმიმართული, ყოველდღიური შრომა და ბრძოლა საქართველოს ძლიერების, თითოეული ჩვენი თანამოქალაქის კეთილდღეობისა და მშვიდობის წინაპირობაა. კიდევ ერთხელ ვულოცავ ჩვენს ხალხს ამ დღეს, გამთლიანებას, გაძლიერებასა და განვითარებას ვუსურვებ ჩვენს ქვეყანას, ღმერთი იყოს ჩვენი მფარველი“, - განაცხადა პრემიერმა.",
    "link": "https://imedinews.ge/ge/politika/214050/irakli-garibashvili-didgoroba-chveni-qveknis-damoukideblobisa-da-tavisuplebisatvis-brdzolis-ertianobisa-da-dzlierebis-qveknistvis-tavdadebis-simboloa",
    "logo": "https://www.imedi.ge/m/i/logo@2x.png",
    "articleDate": "12 აგვისტო 2021, 20:57",
    "imgUrl": "https://cdn.imedi.ge/new/imedinews/G/2108/01/09/29/08/ozYpjHlMu0-rBBJbcdF1cQ/garibashvili-fb8.jpg"
  }
}
