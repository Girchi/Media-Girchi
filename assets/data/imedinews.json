{"20 აგვისტო 2021, 19:13":{"source":"Imedi","title":"ნატო: ავღანეთში ყველა მხარეს მოვუწოდებთ, კეთილსინდისიერად იმუშაონ ინკლუზიური და წარმომადგენლობითი მთავრობის შექმნაზე, მათ შორის ქალებისა და უმცირესობების ჯგუფების მნიშვნელოვანი მონაწილეობით","text":"ფოტო: Shutterstock.comნატოს საგარეო საქმეთა მინისტრები ავღანეთში განვითარებულ მოვლენებთან დაკავშირებით განცხადებას ავრცელებენ. „ჩვენ ღრმად შეშფოთებულნი ვართ ავღანეთში მომხდარი მძიმე მოვლენების გამო და ძალადობის დაუყოვნებლივი შეჩერებისკენ მოვუწოდებთ. ჩვენ ასევე გამოვხატავთ ღრმა შეშფოთებას ავღანეთში ადამიანის უფლებების სერიოზული დარღვევების გამო“, - ნათქვამია განცხადებაში.ნატოს საგარეო საქმეთა მინისტრები აღნიშნავენ, რომ ალიანსის უშუალო ამოცანა ალიანსის წევრი ქვეყნების მოქალაქეების, პარტნიორი ქვეყნების მოქალაქეებისა და ავღანელების უსაფრთხო ევაკუაციაა.„ავღანელი ხალხი იმსახურებს იცხოვროს უსაფრთხოდ და ღირსეულად და გააძლიეროს მნიშვნელოვანი პოლიტიკური, ეკონომიკური და სოციალური მიღწევები, რასაც მათ ბოლო ოცი წლის განმავლობაში მიაღწიეს. ჩვენ სამოქალაქო საზოგადოების აქტორების გვერდით ვდგავართ, რომლებმაც ავღანურ საზოგადოებაში თავიანთი მნიშვნელოვანი როლის შესრულება უსაფრთხოდ უნდა შეძლონ. ავღანეთში ყველა მხარეს მოვუწოდებთ, კეთილსინდისიერად იმუშაონ ინკლუზიური და წარმომადგენლობითი მთავრობის შექმნაზე, მათ შორის ქალებისა და უმცირესობების ჯგუფების მნიშვნელოვანი მონაწილეობით. დღევანდელ ვითარებაში ნატომ შეწყვიტა ავღანეთის ხელისუფლების ყოველგვარი დახმარება. ავღანეთის ნებისმიერმა მომავალმა მთავრობამ უნდა შეასრულოს საერთაშორისო ვალდებულებები, უზრუნველყოს ყველა ავღანელის, განსაკუთრებით ქალების, ბავშვებისა და უმცირესობების უფლებების დაცვა, კანონის უზენაესობის დაცვა, დაუშვას შეუფერხებელი ჰუმანიტარული წვდომა და უზრუნველყოს, რომ ავღანეთი აღარასოდეს გახდება ტერორისტების თავშესაფარი“, - აღნიშნულია განცხადებაში.ალიანსში ხაზგასმით აღნიშნავენ, რომ ტერორისტების მხრიდან მუქარას არ დაუშვებენ.","link":"https://imedinews.ge/ge/msoflio/214989/nato-avganetshi-kvela-mkhares-movutsodebt-ketilsindisierad-imushaon-inkluziuri-da-tsarmomadgenlobiti-mtavrobis-sheqmnaze-mat-shoris-qalebisa-da-umtsiresobebis-jgupebis-mnishvnelovani-monatsileobit","logo":"https://www.imedi.ge/m/i/logo@2x.png","articleDate":"20 აგვისტო 2021, 19:13","imgUrl":"https://cdn.imedi.ge/new/imedinews/G/2108/01/09/78/85/klmDQ-f_K06K_fsdCy_jvA/shutterstock_1434932819.jpg","important":false,"fileName":"imedinews.json"},"20 აგვისტო 2021, 19:41":{"source":"Imedi","title":" ანგელა მერკელი ვლადიმერ პუტინს ალექსეი ნავალნის გათავისუფლებისკენ მოუწოდებს","text":"ანგელა მერკელი\nვლადიმერ პუტინიფოტო: GettyImagesგერმანიის კანცლერი, ანგელა მერკელი რუსეთის პრეზიდენტს, ვლადიმერ პუტინს ალექსეი ნავალნის გათავისუფლებისკენ მოუწოდებს. ამის შესახებ ანგელა მერკელმა კრემლში ვლადიმერ პუტინთან შეხვედრის შემდეგ გამართულ ერთობლივ პრესკონფერენციაზე განაცხადა. „ჩვენი თვალსაზრისით, მიუღებელია ალექსეი ნავალნის კოლონიაში დაპატიმრება იმ განაჩენის საფუძველზე, რომელიც ევროპის ადამიანის უფლებათა სასამართლომ არათანაზომიერად აღიარა“, - აღნიშნა გერმანიის კანცლერმა.რუსეთისა და გერმანიის ლიდერებმა ასევე ისაუბრეს ავღანეთის საკითხზე.ანგელა მერკელის თქმით, გერმანიისთვის პრიორიტეტი იმ ხალხის დახმარებაა, ვინც 20 წლის განმავლობაში ავღანეთში ნატოს მისიის ფარგლებში გერმანიასთან თანამშრომლობდა.გერმანიის კანცლერი, ანგელა მერკელი დღეს მოსკოვში ვიზიტით ჩავიდა. ","link":"https://imedinews.ge/ge/msoflio/214996/angela-merkeli-vladimer-putins-aleqsei-navalnis-gatavisuplebisken-moutsodebs","logo":"https://www.imedi.ge/m/i/logo@2x.png","articleDate":"20 აგვისტო 2021, 19:41","imgUrl":"https://cdn.imedi.ge/new/imedinews/G/2108/01/09/79/10/75K1ebuubEi8vmER430jgg/58933631_403.jpg","important":false,"fileName":"imedinews.json"},"20 აგვისტო 2021, 19:25":{"source":"Imedi","title":"ვლადიმერ ბოჟაძე: მატყუარა ნიკა გვარამიამ, „იმედს“ დავეწიეო - გადავამოწმე და მისივე მთვლელის მიხედვითაც კი ახლოსაც ვერ მივა „იმედთან“","text":"ვლადიმერ ბოჟაძეფოტო: IMEDIფეიკ არხის მთავარმა ფეიკერმა, მთავარმა მატყუარა ნიკა გვარამიამ მორიგი ბლეფი გამოაგდო. ტელეკომპანია „იმედს“ დავეწიეო. დავინტერესდი, გადავამოწმე და მისივე მთვლელის მიხედვითაც კი ახლოსაც ვერ მივა „იმედთან“, - ამის შესახებ Facebook-ზე ანალიტიკოსი ვლადიმერ ბოჟაძე წერს.„ფეიკ არხის მთავარმა ფეიკერმა, მთავარმა მატყუარა ნიკა გვარამიამ მორიგი ბლეფი გამოაგდო. ტელეკომპანია „იმედს“ დავეწიეო. დავინტერესდი, გადავამოწმე და მისივე მთვლელის მიხედვითაც კი ახლოსაც ვერ მივა „იმედთან“. ტყუილიც არის და ტყუილიც... მასე გააგრძელე გაქცეული სააკაშვილის მოტყუება და შორს წახვალთ. დათვლა ისწავლე, დათვლა. მასე არ დათვალო ნაცების % 2 ოქტომბერს“, - წერს ბოჟაძე.","link":"https://imedinews.ge/ge/politika/214990/vladimer-bojadze-matkuara-nika-gvaramiam-imeds-davetsieo--gadavamotsme-da-misive-mtvlelis-mikhedvitats-ki-akhlosats-ver-miva-imedtan","logo":"https://www.imedi.ge/m/i/logo@2x.png","articleDate":"20 აგვისტო 2021, 19:25","imgUrl":"https://cdn.imedi.ge/new/imedinews/G/2108/01/09/78/90/EEEz8w13uEG0SA48oeJAXw/imedinews-27-1-1.jpg","important":false,"fileName":"imedinews.json"},"20 აგვისტო 2021, 18:23":{"source":"Imedi","title":"ივანე ჩხაიძე: თუ უახლოესი სამი თვე ბავშვს მაღალი ტემპერატურა, ყელის ტკივილი და ცხვირიდან გამონადენი ექნება ეჭვი კოვიდზე უნდა მივიტანოთ","text":"ივანე ჩხაიძეფოტო: არქივიაგვისტო, სექტემბერსა და ოქტომბერში ბავშვებში მაღალი ტემპერატურის, ყელის ტკივილისა და ცხვირიდან გამონადენის შემთხვევაში ეჭვი კორონავირუსზე უნდა მივიტანოთ, - ამის შესახებ იმუნიზაციის ტექნიკურ მრჩეველთა ეროვნული ჯგუფის ხელმძღვანელმა ივანე ჩხაიძემ „ქრონიკას“ განუცხადა.„არის თუ არა ახლა ყველა ხველა, ყელის ტკივილი, სიცხე და ა.შ კორონავირუსი? თუ ჩვენ აგვისტოს, როგორც რესპირატორული ვირუსების აქტიურობის თვედ განვიხილავთ, ახლა ძირითადად ყველა არის კორონავირუსი. სხვა ტიპის რესპირატორული ვირუსების ცირკულაცია ახლა ნაკლებად გვხვდება.  ასე რომ, აგვისტოში, სექტემბერსა და ოქტომბერში, ავადობის ნებისმიერ შემთხვევაზე, რომელიც მაღალი ტემპერატურით, ცხვირიდან გამონადენით, ყელისა და ძლიერი თავის ტკივილით მიმდინარეობს პირველ რიგში ეჭვი უნდა მივიტანოთ კორონავირუსზე, მიუხედავად იმისა, დედას შეუძლია თუ არა დაასახელოს კონკრეტული კონტაქტი. ჩვენ არ ვამბობთ, რომ ასივე ბავშვი, ვისაც ცხელება ექნება კორონავირუსის მატარებელია, მაგრამ ასივე ბავშვთან რომ უნდა იყოს სიფრთხილე, უნდა იყოს ექიმის მიერ შეფასებული და საჭირო შემთხვევაში ტესტირება ჩატარებული, ეს ფაქტია\", - აღნიშნა ივანე ჩხაიძემ.ეროვნული ჯგუფის ხელმძღვანელმა ასევე პედიატრიულ პაციენტებში კორონავირუსის დიაგნოსტიკისა და მართვის ხარისხზეც ისაუბრა. მისი თქმით, პაციენტების სტაციონარული მართვა საერთაშორისო სტანდარტების მიხედვით მიმდინარეობს.„საქართველოში არსებობს პროტოკოლი, კორონავირუსის დიაგნოსტიკისა და მართვის პედიატრიულ პაციენტებში და ჩეხეთის „კარიტასის“ დახმარებით პრაქტიკულად მთელი ქვეყნის მასშტაბით ამ მხრივ ყველა პედიატრი გადამზადდა. თეორიული მომზადება და ტრენინგი ჩვენს კოლეგებს მიღებული აქვთ. ძალიან მნიშვნელოვანი იყო ასევე პრაქტიკული გამოცდილებაც, რაც ჩვენმა კოლეგებმა 2020 წლის ნოემბერ-დეკემბერში მეორე ტალღის მიმდინარეობისას მიიღეს.მაშინ მართლაც ბევრი ბავშვი იყო ჰოსპიტალიზებული და ეს გამოცდილება იყო აუცილებელი. ამჟამად ჩვენ გვყავს ექიმები, რომელთაც გააჩნიათ ასეთი ბავშვების დიაგნოსტიკისა და მართვის საკმარისი თეორიული და პრაქტიკული გამოცდილება. საქართველოში 2020 წლის 26 თებერვლიდან დღემდე  კორონავირუსის გამო, ბავშვის გარდაცვალების სულ 3 შემთხვევაა დაფიქსირებული, რაც სერიოზული მიღწევაა  იმ შეზღუდვების ფონზე, რაც მკურნალობის შესაძლებლობებს გულისხმობს. ამ მხრივ  ვფიქრობთ, რომ სტაციონარული მართვა ამ ბავშვების ხორციელდება საერთაშორისო პროტოკოლების შესაბამისად“, - განაცხადა ივანე ჩხაიძემ.","link":"https://imedinews.ge/ge/covid19/214984/ivane-chkhaidze-tu-uakhloesi-sami-tve-bavshvs-magali-temperatura-kelis-tkivili-da-tskhviridan-gamonadeni-eqneba-echvi-kovidze-unda-mivitanot","logo":"https://www.imedi.ge/m/i/logo@2x.png","articleDate":"20 აგვისტო 2021, 18:23","imgUrl":"https://cdn.imedi.ge/new/imedinews/G/2108/01/09/78/50/upYw0saZaUypUOfGPIy-iA/87991442_199337744494564_5046819600545611776_n.png","important":false,"fileName":"imedinews.json"},"20 აგვისტო 2021, 20:00":{"source":"Imedi","title":"ნატო: ჩვენ არ დავუშვებთ, რომ ტერორისტები დაგვემუქრონ","text":"იენს სტოლტენბერგიფოტო: REUTERSნატოს საგარეო საქმეთა მინისტრები ავღანეთში განვითარებულ მოვლენებთან დაკავშირებით განცხადებას ავრცელებენ.ნატოს საგარეო საქმეთა მინისტრები აღნიშნავენ, რომ ავღანეთის ნებისმიერმა მომავალმა მთავრობამ უნდა შეასრულოს საერთაშორისო ვალდებულებები და უზრუნველყოს, რომ ავღანეთი აღარასოდეს გახდება ტერორისტების თავშესაფარი.„ჩვენ არ დავუშვებთ, რომ ტერორისტები დაგვემუქრონ. ჩვენ კვლავ მზად ვართ, ტერორიზმს მტკიცედ ვებრძოლოთ“, - აღნიშნეს ალიანსში.15 აგვისტოს „თალიბანის“ წევრები ქაბულში შევიდნენ. ამის შემდეგ აშშ-ის საელჩოდან დიპლომატების ევაკუაცია ვერტმფრენით განხორციელდა. ავღანეთის პრეზიდენტი აშრაფ ღანი ტაჯიკეთში გაიქცა.1-ელ მაისს შეერთებულმა შტატებმა ავღანეთიდან ჯარის გაყვანა ოფიციალურად დაიწყო. 14 აპრილს აშშ-ის პრეზიდენტმა, ჯო ბაიდენმა ავღანეთიდან ამერიკული ჯარების გამოყვანა გამოაცხადა.","link":"https://imedinews.ge/ge/msoflio/215000/nato-chven-ar-davushvebt-rom-teroristebi-dagvemuqron","logo":"https://www.imedi.ge/m/i/logo@2x.png","articleDate":"20 აგვისტო 2021, 20:00","imgUrl":"https://cdn.imedi.ge/new/imedinews/G/2108/01/09/79/40/wYQKgU0ya0WsqY7vTQTWyw/222.jpg","important":false,"fileName":"imedinews.json"},"20 აგვისტო 2021, 19:38":{"source":"Imedi","title":"სარფში მებაჟე ოფიცრებმა არადეკლარირებული ოქროს სხმულები აღმოაჩინეს","text":"ფოტო: შემოსავლების სამსახურისაბაჟო გამშვები პუნქტის „სარფი“ კონტროლის ზონაში, სხვადასხვა წონის არადეკლარირებული ოქროს ზოდები (7 ცალი და 1 ცალი ოქროს სამაჯური) საერთო წონით: 60 გრამი გამოავლინეს.ფინანსთა სამინისტროს შემოსავლების სამსახურის მებაჟე ოფიცრებმა, ეჭვის საფუძველზე, საქართველოს მოქალაქის ს.კ.-ს ფიზიკური დათვალიერების შედეგად, საქამრეში მოწყობილ სპეციალურ სამალავში, არადეკლარირებული ოქროს სხმულები და სამაჯური აღმოაჩინეს.საქონლის საერთო საბაჟო ღირებულებამ 12 034,8 ლარი შეადგინა.საქმე შემდგომი რეაგირების მიზნით ფინანსთა სამინისტროს საგამოძიებო სამსახურს გადაეცა.   ","link":"https://imedinews.ge/ge/samartali/214995/sarpshi-mebaje-opitsrebma-aradeklarirebuli-oqros-skhmulebi-agmoachines","logo":"https://www.imedi.ge/m/i/logo@2x.png","articleDate":"20 აგვისტო 2021, 19:38","imgUrl":"https://cdn.imedi.ge/new/imedinews/G/2108/01/09/79/05/H8mT5Z9BCkit-jdaxXPl9w/55470505.jpg","important":false,"fileName":"imedinews.json"},"20 აგვისტო 2021, 18:17":{"source":"Imedi","title":" AstraZeneca-ს ანტისხეულების ახალმა პრეპარატმა ცდების დროს კორონავირუსის სიმპტომების განვითარების რისკი 77%-ით შეამცირა","text":"ფოტო: REUTERSკომპანია AstraZeneca-ს ანტისხეულების ახალმა პრეპარატმა ცდების დროს კორონავირუსის სიმპტომების განვითარების რისკი 77%-ით შეამცირა. კომპანიაში განაცხადეს, რომ კვლევის მონაწილეთა 75%-ს ქრონიკული დაავადებები ჰქონდა, მათ შორის ზოგიერთს ვაქცინაციებზე დაბალი იმუნური ფრეაქცია გამოუმუშავდა.კვლევებში მონაწილეთა 2/3-მა კომპანიის ახალი პრეპარატი მიიღო, ხოლო დანარჩენებმა კი პლაცებო. იმ ჯგუფიდან, ვინც ახალი პრეპარატი მიიღო, ვირუსის სიმპტომები არავის გაურთულდა და არც სიკვდილიანობის შემთხვევა არ დაფიქსირებულა. რაც შეეხება იმ ჯგუფს, ვინც პლაცებო მიიღო, აღნიშნულ ჯგუფში 3 მძიმე შემთხვევა და 2 გარდაცვალება დაფიქსირდა.აღსანიშნავია, რომ დღეს კორონავირუსის პრევენციისა და მკურნალობის მიზნით, დიდი ბრიტანეთის ჯანდაცვის მარეგულირებელმა Regeneron-ისა და Roche-ს მიერ შემუშავებული ანტისხეულების კოქტეილი (Ronapreve) დაამტკიცა.Ronapreve-ი იმ წამლების კლასს მიეკუთვნება, რომელსაც მონოკლონურ ანტისხეულებს უწოდებენ. ისინი სხეულის მიერ წარმოებული ბუნებრივი ანტისხეულების იმიტაციას ახდენენ. პრეპარატის გამოყენება ვაქცინაციის ჩანაცვლებას არ გულისხმობს. ","link":"https://imedinews.ge/ge/covid19/214986/astrazenecas-antiskheulebis-akhalma-preparatma-tsdebis-dros-koronavirusis-simptomebis-ganvitarebis-riski-77it-sheamtsira","logo":"https://www.imedi.ge/m/i/logo@2x.png","articleDate":"20 აგვისტო 2021, 18:17","imgUrl":"https://cdn.imedi.ge/new/imedinews/G/2108/01/09/78/65/lLGpvSzzA02ltfmvbiibBg/33333.jpg","important":false,"fileName":"imedinews.json"},"20 აგვისტო 2021, 18:30":{"source":"Imedi","title":"სალომე ზურაბიშვილი: ყველა ქართველი ქაბულიდან სამშობლოსკენ უსაფრთხოდ მოემართება - ჩვენი ბრიტანელი, თურქი და ამერიკელი პარტნიორების მადლობელნი ვართ","text":"სალომე ზურაბიშვილიფოტო: პრეზიდენტის ადმინისტრაცია ყველა ქართველი ქაბულიდან სამშობლოსკენ უსაფრთხოდ მოემართება, - განაცხადა საქართველოს პრეზიდენტმა, სალომე ზურაბიშვილმა.„ყველა ქართველი ქაბულიდან სამშობლოსკენ უსაფრთხოდ მოემართება. მადლობელნი ვართ ჩვენი ბრიტანელი, თურქი და ამერიკელი პარტნიორების, რომლებიც მათ ევაკუაციაში დაგვეხმარნენ. იმის გათვალისწინებით, რომ სიტუაცია ჯერ კიდევ შემაშფოთებელია, სოლიდარობას ვუცხადებ ჩვენს პარტნიორებს, რომლებიც ევაკუაციის პროცესს ახორციელებენ“, - დაწერა საქართველოს პრეზიდენტმა Twitter-ზე. ","link":"https://imedinews.ge/ge/politika/214987/salome-zurabishvili-kvela-qartveli-qabulidan-samshoblosken-usaprtkhod-moemarteba--chveni-britaneli-turqi-da-amerikeli-partniorebis-madlobelni-vart","logo":"https://www.imedi.ge/m/i/logo@2x.png","articleDate":"20 აგვისტო 2021, 18:30","imgUrl":"https://cdn.imedi.ge/new/imedinews/G/2108/01/09/78/70/y3DG37je5U-latMO9mERxQ/zurabishvili-administracia8.jpg","important":false,"fileName":"imedinews.json"},"20 აგვისტო 2021, 19:33":{"source":"Imedi","title":"დავით ზალკალიანმა სომხეთის საგარეო საქმეთა მინისტრთან სატელეფონო საუბარი გამართა","text":"ფოტო: საგარეო საქმეთა სამინისტროდავით ზალკალიანმა სომეხ კოლეგას საგარეო საქმეთა მინისტრის პოსტზე დანიშვნა მიულოცა და მომავალ საქმიანობაში წარმატება უსურვა. საქართველოს საგარეო უწყების ხელმძღვანელმა კოლეგას ასევე მიულოცა სომხეთში  ჩატარებული დემოკრატიული საპარლამენტო არჩევნები.სატელეფონო საუბრის დროს, მხარეებმა ისაუბრეს ორი ქვეყნის საგარეო უწყებებს შორის არსებული დღის წესრიგის ძირითად საკითხებზე. ხაზი გაესვა რეგიონული მშვიდობისა და სტაბილურობის მნიშვნელობას. სომხეთის საგარეო საქმეთა მინისტრმა არარატ მირზოიანმა მადლობა გადაუხადა ქართველ კოლეგას, იმ მნიშვნელოვანი წვლილის გამო, რაც ქართულმა მხარემ სომეხი ტყვეების სამშობლოში დაბრუნების საკითხში შეიტანა.თავის მხრივ, დავით ზალკალიანმა, ქართული მხარის სახელით, მზადყოფნა გამოთქვა, რომ საქართველო მომავალშიც არ დაიშურებს ძალისხმევას შეასრულოს მშვიდობისმყოფელის ფუნქცია, რაც რეგიონის ქვეყნებს და მთლიანად რეგიონს დიალოგის, მშვიდობისა და სტაბილურობის ხელშეწყობაში დაეხმარება.","link":"https://imedinews.ge/ge/politika/214993/davit-zalkalianma-somkhetis-sagareo-saqmeta-ministrtan-satelepono-saubari-gamarta","logo":"https://www.imedi.ge/m/i/logo@2x.png","articleDate":"20 აგვისტო 2021, 19:33","imgUrl":"https://cdn.imedi.ge/new/imedinews/G/2108/01/09/78/95/cHxizNQ550mmPP0VKWsMZg/55470505.jpg","important":false,"fileName":"imedinews.json"},"20 აგვისტო 2021, 20:20":{"source":"Imedi","title":"დავით ზალკალიანი: ჩვენს მოქალაქეებს 4 ვაქცინას შორის არჩევანის გაკეთება შეუძლიათ, ბევრ ქვეყანაში ასეთი არჩევანი არაა","text":"დავით ზალკალიანიფოტო: საქართველოს მთავრობაის, რომ საქართველოს მოქალაქეებს დღეს შეუძლიათ 4 ვაქცინას შორის არჩევანის გაკეთება, ბევრ ქვეყანაში ასეთი არჩევანი არაა. ამიტომ მოვუწოდებ ყველა მოქალაქეს, აქტიურად ჩაერთონ ვაქცინაციაში, - ამის შესახებ „ქრონიკას“ საგარეო საქმეთა მინისტრმა, დავით ზალკალიანმა განუცხადა.მისივე თქმით, საგარეო საქმეთა სამინისტროს თანამშრომლებიც თითქმის 90% უკვე ვაქცინირებულია.„საგარეო საქმეთა სამინისტრო პირველივე დღიდან აქტიურად არის ჩართული ვაქცინების შეძენის პროცესში. ჩვენ ვმუშაობთ ორმხრივ რეჟიმში ჩვენს პარტნიორებთან. ჩინური ვაქცინის შემოტანაში ჩვენს სამინისტროს მნიშვნელოვანი წვლილი აქვს შეტანილი. „ასტრაზენეკას“ და „ფაიზერის“ შემოტანის პროცესშიც ვიყავით ჩართულები. პრემიერ-მინისტრისგან მიღებული გვაქვს დავალება, რომ მომავალშიც გავაგრძელოთ მუშაობა. ის, რომ საქართველოს მოქალაქეებს დღეს შეუძლიათ 4 ვაქცინას შორის არჩევანის გაკეთება, ბევრ ქვეყანაში ასეთი არჩევანი არაა. ამიტომ მოვუწოდებ ყველა მოქალაქეს, აქტიურად ჩაერთონ ვაქცინაციაში. ჩვენი სამინისტროს თითქმის 90% უკვე ვაქცინირებულია. პირადად მე, მიუხედავად იმისა, რომ გადატანილი მაქვს კოვიდი და დიდი რაოდენობით ანტისხეულები მქონდა, მაინც ავიცერი ორჯერადი აცრით. ჩემი ოჯახის წევრები ჩინური ვაქცინით აიცრნენ, მე „ფაიზერზე“ გავაკეთე არჩევანი. მოვუწოდებ მოქალაქეებს, სწრაფად მიიღონ ეს გადაწყვეტილება. ვაქცინების დეფიციტი საქართველოში არ იქნება, მეტიც, გვაქვს არჩევანის შესაძლებლობაც. ეს საჭიროა იმისთვის, რომ ქვეყანა გაიხსნას, ეკონომიკა ამუშავდეს, რათა აუცილებელია დავიცვათ სწორი ბალანსი ეკონომიკის გახსნასა და მოქალაქეების ჯანმრთელობას შორის“, - აცხადებს ზალკალიანი.","link":"https://imedinews.ge/ge/covid19/214997/davit-zalkaliani-chvens-moqalaqeebs-4-vaqtsinas-shoris-archevanis-gaketeba-sheudzliat-bevr-qvekanashi-aseti-archevani-araa","logo":"https://www.imedi.ge/m/i/logo@2x.png","articleDate":"20 აგვისტო 2021, 20:20","imgUrl":"https://cdn.imedi.ge/new/imedinews/G/2108/01/09/79/45/wp8mq8BHM0-DAcsWsNY_ug/zalkaliani-mtavroba3.jpg","important":false,"fileName":"imedinews.json"},"20 აგვისტო 2021, 20:24":{"source":"Imedi","title":"ვლადიმერ პუტინი:  „ჩრდილოეთის ნაკადი 2“-ის მშენებლობა დასასრულს უახლოვდება","text":"ვლადიმერ პუტინიფოტო: TASSრუსეთის პრეზიდენტმა, ვლადიმერ პუტინმა განაცხადა, რომ გაზსადენი „ჩრდილოეთის ნაკადი 2“-ის მშენებლობა დასასრულს უახლოვდება. „ზღვაში 15 კილომეტრი დარჩა გასაყვანი. სულ ეს არის. შეიძლება ითქვას, რომ გაზსადენის მშენებლობა დასასრულს უახლოვდება“, - აღნიშნა რუსეთის პრეზიდენტმა გერმანიის კანცლერთან გამართულ ერთობლივ პრესკონფერენციაზე. ვლადიმერ პუტინის თქმით, „ჩრდილოეთის ნაკადი 2“-ის მშენებლობა პოლიტიკური პროცესის ნაწილი არ არის. 21 ივლისს, აშშ-მა და გერმანიამ „ჩრდილოეთის ნაკადი 2“-ის პროექტზე შეთანხმებას მიაღწიეს. შეთანხმების თანახმად, გერმანიამ ვალდებულება აიღო, ზომები მიიღოს იმ შემთხვევაში, თუ რუსეთი ენერგომატარებლის უკრაინის წინააღმდეგ გამოყენებას შეეცდება ან თუ უკრაინის მიმართ აგრესიულ ქმედებას ჩაიდენს. აღნიშნული მოიცავს გერმანიის მიერ ზომების გატარებას როგორც ეროვნულ, ასევე ევროკავშირის დონეზე, მათ შორის სანქციების დაწესებას.უკრაინის საგარეო საქმეთა მინისტრმა, დმიტრო კულებამ განაცხადა, რომ „ჩრდილოეთის ნაკადი 2“ უკრაინის უსაფრთხოებისთვის საფრთხეს წარმოადგენს.","link":"https://imedinews.ge/ge/msoflio/215001/vladimer-putini--chrdiloetis-nakadi-2is-mshenebloba-dasasruls-uakhlovdeba","logo":"https://www.imedi.ge/m/i/logo@2x.png","articleDate":"20 აგვისტო 2021, 20:24","imgUrl":"https://cdn.imedi.ge/new/imedinews/G/2108/01/09/79/50/2c30RsSvjUGz0HFEmNNazA/6304947.jpg","important":false,"fileName":"imedinews.json"},"20 აგვისტო 2021, 20:27":{"source":"Imedi","title":"დავით ზალკალიანი: უახლოეს დღეებში ევროკავშირს მიეწოდება კითხვარები, რაც მათ მისცემს საშუალებას, აღიარონ ჩვენ მიერ გაცემული კოვიდპასპორტები","text":"დავით ზალკალიანიფოტო: საქართველოს მთავრობაუახლოეს დღეებში ევროკავშირს მიეწოდება კითხვარები, რაც მათ მისცემს საშუალებას, აღიარონ საქართველოს მიერ გაცემული კოვიდპასპორტები, - ამის შესახებ „ქრონიკას“ საგარეო საქმეთა მინისტრმა, დავით ზალკალიანმა განუცხადა.მისივე თქმით, საგარეო საქმეთა სამინისტრო მუდმივი კომუნიკაციის რეჟიმშია ევროპელ პარტნიორებთან.„უახლოეს დღეებში ევროკავშირს მიეწოდება კითხვარები, რაც მათ მისცემს საშუალებას, აღიარონ საქართველოს მიერ გაცემული კოვიდპასპორტები. დარწმუნებული ვარ, რომ ევროკავშირის მხრიდანაც არ იქნება დაყოვნებული გადაწყვეტილება და ჩვენი მოქალაქეები უმტკივნეულოდ, ყოველგვარი პრობლემის გარეშე შეძლებენ ევროკავშირის ქვეყნებში მოგზაურობას. ეს არის ერთგვარი სტიმული იმ ადამიანებისთვის, ვისაც ევროკავშირის ქვეყნებში გამგზავრება სურს“, - აცხადებს ზალკალიანი.","link":"https://imedinews.ge/ge/covid19/214998/davit-zalkaliani-uakhloes-dgeebshi-evrokavshirs-mietsodeba-kitkhvarebi-rats-mat-mistsems-sashualebas-agiaron-chven-mier-gatsemuli-kovidpasportebi","logo":"https://www.imedi.ge/m/i/logo@2x.png","articleDate":"20 აგვისტო 2021, 20:27","imgUrl":"https://cdn.imedi.ge/new/imedinews/G/2108/01/09/79/30/7DkRNVS64U-Yax1PRWqD6A/zalkaliani-mtavroba.jpg","important":false,"fileName":"imedinews.json"},"20 აგვისტო 2021, 20:37":{"source":"Imedi","title":"დავით ზალკალიანი: საქართველოს 16 მოქალაქე ქაბულის აეროპორტიდან 4,5 კილომეტრში იმყოფებოდა და ეს მანძილი ურთულესი აღმოჩნდა მათი უსაფრთხოდ მიყვანისთვის","text":"დავით ზალკალიანიფოტო: Facebookავღანეთიდან საქართველოს მოქალაქეების მეორე ნაწილის გამოყვანის შემთხვევაში გარკვეულ გართულებებთან გვქონდა საქმე. ადგილი, სადაც ისინი იმყოფებოდნენ, საკმაოდ მოშორებით იყო აეროპორტიდან და ეს მანძილი, ოთხ-ნახევარი კილომეტრი, ურთულესი აღმოჩნდა მათი უსაფრთხოდ მიყვანისთვის,- ამის შესახებ საგარეო საქმეთა მინისტრმა დავით ზალკალიანმა „ქრონიკასთან“ საუბრისას განაცხადა.მისი თქმით, ამჟამად საქართველოს 16 მოქალაქე პარტნიორი ქვეყნის ტერიტორიაზე იმყოფება, საიდანაც მათი გადმოყვანა ნებართვის მიღებისთანავე განხორციელდება.„ძალიან მიხარია, რომ ყველა ქართველი, რომელიც იმყოფებოდა ქაბულში, უსაფრთხოდ არის ევაკუირებული. საზოგადოებამ კარგად იცის, რომ პირველი ნაწილი, საქართველოს 7 მოქალაქე უკვე სამშობლოშია, ისინი უსაფრთხოდ დაბრუნდნენ საკუთარ ოჯახებში და ეს მართლაც ძალიან რთული პროცესი იყო გამომდინარე იქიდან, თუ რაოდენ სწრაფად განვითარდა მოვლენები. საზოგადოებას კარგად მოეხსენება, რომ 16 აგვისტოს თალიბებმა დაიკავეს ავღანეთის დედაქალაქი და სიტუაცია ისე სწრაფად განვითარდა, რომ საერთაშორისო თანამეგობრობა ძალიან რთულ ვითარებაში აღმოჩნდა. პირველ რიგში, ერთ-ერთი მთავარი გამოწვევა იყო კოალიციის ქვეყნებისა და არა მხოლოდ მათი, ასევე ავღანეთის მოქალაქეების ქვეყნიდან გამოყვანა, რომლებიც ცდილობდნენ თავი დაეღწიათ იქ არსებული სიტუაციისთვის. ჩვენთვისაც ძალიან რთული იყო ამ პროცესებში ჩართვა, ვინაიდან ჩვენ არ გაგვაჩნია დიპლომატიური მისია ქაბულში და ჩვენ საერთაშორისო პარტნიორების ჩართულობით ვცდილობდით გამოგვეყვანა ჩვენი მოქალაქეები ტერიტორიიდან. მინდა ვისარგებლო შემთხვევით და მადლობა გადავუხადო ყველა ჩვენს საერთაშორისო პარტნიორს - ბოლო 4-5 დღის განმავლობაში მართლაც 24-საათიან რეჟიმში ვმუშაობდით. ჩემი მოადგილე უშუალოდ ხელმძღვანელობდა ამ პროცესს და ვიყავით პირდაპირ კავშირზე ჩვენს საერთაშორისო პარტნიორებთან, ვისთან ერთადაც შესაძლებელი გახდა ჩვენი მოქალაქეების სამშობლოში დაბრუნება. მე მქონდა რამდენიმე სატელეფონო საუბარი ჩემს თურქ კოლეგასთან, მევლუთ ჩავუშოღლუსთან, ისევე როგორც უნგრელ კოლეგასთან პიტერ სიიარტოსთან და ჩვენი მოქალაქეების პირველი ნაწილი სწორედ უნგრული სამხედრო თვითმფრინავით დაბრუნდა საქართველოში. მათი გამოყვანა შედარებით უმტკივნეულოდ და სწრაფად მოხდა, თუმცა მეორე ნაწილის გამოყვანის შემთხვევაში გარკვეულ გართულებებთან გვქონდა საქმე. ადგილი, სადაც ისინი იმყოფებოდნენ, საკმაოდ მოშორებით იყო აეროპორტიდან და ეს მანძილი ოთხ-ნახევარი კილომეტრი ურთულესი აღმოჩნდა მათი უსაფრთხოდ მიყვანისთვის . ქაბული აღმოჩნდა აბსოლუტურად უკონტროლო, ძალიან რთული იყო გადაადგილება, თითოეული მეტრი ძალიან საფრთხისშემცველი იყო, ამიტომ სანამ ჩვენს პარტნიორებთან ერთად არ დავრწმუნდებოდით იმაში, რომ ქართველების სიცოცხლეს საფრთხე არ შეექმნებოდა, რა თქმა უნდა, რეკომენდაციას ვერ ვაძლევდით მათ, რომ დაეტოვებინათ ის ბაზა, სადაც ისინი უსაფრთხოდ იმყოფებოდნენ. ჩვენთვის მთავარი იყო მათი უსაფრთხოდ მიყვანა აეროპორტამდე, რადგან აეროპორტს კოალიციური ძალები აკონტროლებენ. მე მიხარია, რომ მათ უსაფრთხოდ დატოვეს ავღანეთის ტერიტორია. ამ წუთებში ისინი იმყოფებიან ჩვენს ერთ-ერთი პარტნიორი ქვეყნის ტერიტორიაზე და მიმდინარეობს ტექნიკური დეტალების დაზუსტება, თუ როგორ მოხდება მათი სამშობლოში დაბრუნება. როგორც კი ნებართვა გვექნება ჩვენ მზად ვართ რომ დაუყოვნებლივ გავაგზავნოთ ბორტი, პრემიერ-მინისტრი ყოველ წუთს აკონტროლებს პროცესს და მზად არის გააგზავნოს ჩვენი ბორტი, რათა მათი სამშობლოში ტრანსპორტირება რაც შეიძლება სწრაფად მოხდეს“, - განაცხადა დავით ზალკალიანმა.","link":"https://imedinews.ge/ge/politika/214999/davit-zalkaliani-saqartvelos-16-moqalaqe-qabulis-aeroportidan-45-kilometrshi-imkopeboda-da-es-mandzili-urtulesi-agmochnda-mati-usaprtkhod-mikvanistvis","logo":"https://www.imedi.ge/m/i/logo@2x.png","articleDate":"20 აგვისტო 2021, 20:37","imgUrl":"https://cdn.imedi.ge/new/imedinews/G/2108/01/09/79/35/u-5AU2bItECophjHJdp33g/zalkaliani-fb3.jpg","important":false,"fileName":"imedinews.json"},"20 აგვისტო 2021, 21:03":{"source":"Imedi","title":"სუსი: ოკუპაციასთან დაკავშირებული თემების გაშუქება ფრთხილ დამოკიდებულებას მოითხოვს, რათა არ დაზიანდეს დეოკუპაციის პოლიტიკა, არ მოხდეს ადგილობრივებში შიშის დანერგვა","text":"ფოტო: სახელმწიფო უსაფრთხოების სამსახურიოკუპაციასთან დაკავშირებული თემების გაშუქება მოითხოვს საკითხისადმი ზუსტ და ფრთხილ დამოკიდებულებას, რათა არ დაზიანდეს სახელმწიფოს მიერ დეოკუპაციის მიმართულებით წარმოებული პოლიტიკა და არ მოხდეს ადგილობრივ მოსახლეობაში შიშისა და დაუცველობის განცდის დანერგვა, – ამის შესახებ სახელმწიფო უსაფრთხოების სამსახურის მიერ გავრცელებულ განცხადებაშია აღნიშნული.„დუშეთის მუნიციპალიტეტის სოფელ გრემისხევის მიმდებარედ, რუსეთის ფედერაციის საოკუპაციო ძალების უკანონო აქტივობების ნიშნები ფიქსირდება 2011 წლიდან, რა პერიოდშიც აღნიშნულ ტერიტორიაზე უკანონოდ აღიმართა საოკუპაციო ძალების ე.წ. სათვალთვალო პუნქტი. უკანონო ინსტალაციების აღმართვა მომდევნო წლებშიც გაგრძელდა და ოკუპირებული ტერიტორიის სიღრმეში უკანონოდ აღიმართა ე.წ. საგუშაგო.სახელმწიფო უსაფრთხოების სამსახურის მიერ ხორციელდება საოკუპაციო ძალების თითოეული უკანონო აქტივობის იდენტიფიცირება. ყოველ ცალკეულ შემთხვევაზე აქტიურდება ცხელი ხაზი და ინფორმაცია მიეწოდება ევროკავშირის სადამკვირვებლო მისიას. მსგავსი შემთხვევები წარმოადგენს ინციდენტების პრევენციისა და მათზე რეაგირების მექანიზმის შეხვედრების, ასევე ჟენევის საერთაშორისო დისკუსიების დღის წესრიგის მთავარ საკითხს. ამ კონტექსტში, რა თქმა უნდა, გამონაკლისს არც მცხეთა-მთიანეთის მიმართულებაზე რუსეთის საოკუპაციო ძალების მიერ განხორციელებული უკანონო აქტივობები წარმოადგენენ, რაზედაც სრული პასუხისმგებლობა რუსეთის ფედერაციას ეკისრება.აქვე, ხაზგასმით უნდა აღინიშნოს, რომ ოკუპაციასთან დაკავშირებული თემების გაშუქება მოითხოვს საკითხისადმი ზუსტ და ფრთხილ დამოკიდებულებას, რათა არ დაზიანდეს სახელმწიფოს მიერ დეოკუპაციის მიმართულებით წარმოებული პოლიტიკა და არ მოხდეს ადგილობრივ მოსახლეობაში შიშისა და დაუცველობის განცდის დანერგვა“, – აღნიშნულია სუს-ის განცხადებაში.","link":"https://imedinews.ge/ge/samartali/215002/susi-okupatsiastan-dakavshirebuli-temebis-gashuqeba-prtkhil-damokidebulebas-moitkhovs-rata-ar-daziandes-deokupatsiis-politika-ar-mokhdes-adgilobrivebshi-shishis-danergva","logo":"https://www.imedi.ge/m/i/logo@2x.png","articleDate":"20 აგვისტო 2021, 21:03","imgUrl":"https://cdn.imedi.ge/new/imedinews/G/2108/01/09/79/55/xaMuQJCvFUWm2x5XprHV8Q/shsss.jpg","important":false,"fileName":"imedinews.json"}}