{"18 Aug. 2021, 01:12":{"source":"On","title":"ქალების მიმართ არ იქნება დისკრიმინაცია, მაგრამ რა თქმა უნდა, ჩვენი წესების ფარგლებში — თალიბანის პრესსპიკერი","text":"\n    20-წლიანი ომის დასრულებისა და ავღანეთზე კონტროლის ხელში აღების შემდეგ თალიბანმა მედიასთან პირველი პრესკონფერენცია გამართა, სადაც თალიბანის პრესსპიკერმა, ზაბიჰულაჰ მუჯაჰიდმა ქალთა უფლებებზე ისაუბრა. მან ამ საკითხს \"ძალიან მნიშვნელოვანი\" უწოდა და თქვა, რომ მხარს უჭერენ ქალთა უფლებებს, თუმცა მხოლოდ შარიათის კანონის ფარგლებში.\n\"ისლამური საამირო შარიათის კანონის ფარგლებში მხარს უჭერს ქალთა უფლებებს. ჩვენს დებს აქვთ იგივე უფლებები, ისინი შეძლებენ, რომ ისარგებლონ ამ უფლებებით. შეეძლებათ დაკავდნენ აქტივობებით სხვადასხვა სექტორში, სფეროში ჩვენი წესებისა და რეგულაციების საფუძველზე. ისინი ჩვენთან ერთად, მხარდამხარ იმუშავებენ და თუ საერთაშორისო საზოგადოება წუხს, ჩვენ გვსურს ისინი დავარწმუნოთ, რომ ქალების მიმართ არ იქნება რაიმე სახის დისკრიმინაცია, მაგრამ რა თქმა უნდა, ჩვენი წესების ფარგლებში\", — თქვა პრესსპიკერმა.\nსაგულისხმოა, რომ 1996-2001 წლებში, როდესაც ავღანეთი შარიათის კანონის შესაბამისად იმართებოდა, ქალებს უწევდათ, რომ ეტარებინათ ბურკა, რომელიც მათ მთელს სხეულს ფარავდა. ასევე, შარიათის კანონი უკრძალავდა 10 წელზე უფროს გოგოებს, რომ სკოლაში ევლოთ. \nთალიბანის პრესსპიკერმა პრესკონფერენციაზე, ასევე, განაცხადა, რომ ისინი შურისძიებას არ აპირებენ.\n\"მსურს, დავარწმუნო თანამემამულეები, არ აქვს მნიშვნელობა ისინი თარჯიმნები იყვნენ, იყვნენ თუ არა სამხედრო საქმიანობაში ჩართული, თუ იყვნენ მოქალაქეები, მათ ყველას ვპატიობთ. შურს არავისზე ვიძიებთ. ახალგაზრდები, რომელთაც აქვთ ნიჭი, ვინც აქ გაიზარდნენ, ჩვენ არ გვინდა, რომ ისინი წავიდნენ\", — განაცხადა მან.\nრაც შეეხება მედიის საქმიანობას, ზაბიჰულაჰ მუჯაჰიდის განცხადებით, თალიბანი თავისუფალი და დამოუკიდებელი მედიის მხარდამჭერია, თუმცა ამ მხრივ არაფერი უნდა იყოს ისლამური ღირებულებების საწინააღმდეგო.\n\"როდესაც საქმე ეხება მედიის საქმიანობას, არაფერი უნდა იყოს ისლამური ღირებულებების საწინააღმდეგო, ამიტომ აქ ისლამური ღირებულებები უნდა იყოს გათვალისწინებული. მედია არ უნდა მუშაობდეს ეროვნული ღირებულებების, ეროვნული ერთიანობის წინააღმდეგ\", — ამბობს დაჯგუფების პრესსპიკერი.\nგაიგე მეტი:\n რა ხდება ქაბულში — განახლებადი \n","link":"https://on.ge/story/87511-%E1%83%9E%E1%83%98%E1%83%A0%E1%83%95%E1%83%94%E1%83%9A%E1%83%98-%E1%83%9E%E1%83%A0%E1%83%94%E1%83%A1%E1%83%99%E1%83%9D%E1%83%9C%E1%83%A4%E1%83%94%E1%83%A0%E1%83%94%E1%83%9C%E1%83%AA%E1%83%98%E1%83%90-%E1%83%A5%E1%83%90%E1%83%91%E1%83%A3%E1%83%9A%E1%83%98%E1%83%A1-%E1%83%90%E1%83%A6%E1%83%94%E1%83%91%E1%83%98%E1%83%A1-%E1%83%A8%E1%83%94%E1%83%9B%E1%83%93%E1%83%94%E1%83%92-%E1%83%A0%E1%83%90%E1%83%96%E1%83%94-%E1%83%98%E1%83%A1%E1%83%90%E1%83%A3%E1%83%91%E1%83%A0%E1%83%90-%E1%83%97%E1%83%90%E1%83%9A%E1%83%98%E1%83%91%E1%83%90%E1%83%9C%E1%83%98%E1%83%A1-%E1%83%9E%E1%83%A0%E1%83%94%E1%83%A1%E1%83%A1%E1%83%9E%E1%83%98%E1%83%99%E1%83%94%E1%83%A0%E1%83%9B%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 01:12","imgUrl":"https://monica.on.ge/2021/08/17/58890535_303_611bfcfc9a83d.jpg","important":true,"fileName":"on.json"},"17 Aug. 2021, 20:13":{"source":"On","title":"ხარვეზები კონსტიტუციის ცვლილების პროექტში — სოციალური სამართლიანობის ცენტრის შეფასება","text":"\n    სოციალური სამართლიანობის ცენტრი მიიჩნევს, რომ მიშელის შეთანხმების ის ნაწილი, რომელიც პროკურატურის რეფორმირების ნაწილს ეხება, ვერ შესრულდება, თუკი პოლიტიკური ძალები კონსტიტუციაში ამ მიმართულებით არსებით ცვლილებებს არ შეიტანენ. ამასთან დაკავშირებით ორგანიზაციის მიერ მომზადებულია კვლევა, სადაც გაანალიზებულია, რამდენად პახუხობს კონსტიტუციის ცვლილების პროექტი 19 აპრილის შეთანხმებას. ორგანიზაცია არასაკმარისად მიიჩნევს შემოთავაზებულ ცვლილებებს და პარლამენტს მოუწოდებს, კონსტიტუციურ ცვლილებებთან ერთად, უზრუნველყოს პროკურატურის სისტემის რეალური რეფორმა, რომლიც პროკურატურას მაღალი ანგარიშვალდებულების და პოლიტიკური ნეიტრალიტეტის მქონე უწყებად გარდაქმნის. \n19 აპრილის დოკუმენტი და პროკურატურასთან დაკავშირებული საკითხები\nროგორც ცნობილია, მიშელის დოკუმენტი ხუთპუნქტიანია და მოიცავს პოლიტიკურად მოტივირებულ მართლმსაჯულებას, ამბიციურ საარჩევნო რეფორმას, სასამართლოს და პროკურატურის რეფორმას, ძალთა გადანაწილებას პარლამენტში და მომავალ არჩევნებს.\n რა წერია შარლ მიშელის ახალ დოკუმენტში და რაზე თანხმდება ოპოზიცია — დეტალები   \nრაც შეეხება კონკრეტულად გენერალური პროკურორის არჩევის წესს, დოკუმენტში წერია, რომ პარტიები იღებენ ვალდებულებას, შეათანხმონ პოზიციები გენერალური პროკურორის არჩევის ანტი-ჩიხური მექანიზმის შესამუშავებლად, სადაც მთავარი ფაქტორი პარლამენტარების კვალიფიციური უმრავლესობის გადაწყვეტილება იქნება. \n პირველი ორი მცდელობა საჭიროებს კვალიფიციურ უმრავლესობას. შემდგომი მცდელობები მოითხოვს უბრალო უმრავლესობას; ხმის მიცემა ჩატარდება წინა კენჭისყრიდან 4 კვირის შემდეგ; ნებისმიერი დანიშვნა ამ ჩიხში შესვლის საწინააღმდეგო პროცედურის შესაბამისად დროებითია, ვადა შეზღუდულია ერთი წლით, რომლის განმავლობაშიც დანიშვნის სტანდარტული პროცედურა ხელახლა უნდა დაიწყოს. \nდოკუმენტის ხელმოწერიდან დღემდე მიშელის შეთანხმების საკითხებზე ხელისუფლებას და ოპოზიციური პოლიტიკური ძალების უდიდეს ნაწილს შორის მუდმივი დაპირისპირებაა და მმართველმა პარტიამ დოკუმენტი ანულირებულადაც კი გამოაცხადა. თუმცა, ამ დოკუმენტით გათვალისწინებული საკონსტიტუციო ცვლილებების პროექტის განხილვა მაინც დაწყებულია. ამ დროისთვის პროექტის საზოგადოებრივი განხილვა მიმდინარეობს და და რეალურად ცვლილებები ამ განხილვის შემდეგ უნდა შევიდეს პროექტში.\nსაკონსტიტუციო ცვლილების პროექტი — პროკურატურის ნაწილი \nპროექტის თანხმად, გენერალურ პროკურორთან დაკავშირებით შემდეგი ცვლილებები უნდა შევიდეს: \n მომდევნო ორი მოწვევის პარლამენტი გენერალურ პროკურორს ირჩევსსრული შემადგენლობის სამი მეხუთედის უმრავლესობით, ანუ 90 ხმით;  თუ პარლამენტი სრული შემადგენლობის სამი მეხუთედის უმრავლესობით გენერალურ პროკურორს ორჯერ ვერ აირჩევს, პარლამენტი გენერალურ პროკურორს ირჩევს სრული შემადგენლობის უმრავლესობით, ანუ 76 ხმით;  მეორე და მესამე კენჭისყრა ტარდება შესაბამისი წინა კენჭისყრიდან არაუადრეს 28-ე დღისა და კენჭი ეყრება ერთსა და იმავე კანდიდატს; მომდევნო ორი მოწვევის პარლამენტის მიერ სრული შემადგენლობის უმრავლესობით არჩეული გენერალური პროკურორის უფლებამოსილების ვადაა 1 წელი.  \nცნობისთვის, დღეს მოქმედი კანონმდებლობით, გენერალურ პროკურორს 6 წლის ვადით ირჩევს პარლამენტი სრული შემადგენლობის უმრავლესობით, ანუ 76 ხმით, ოღონდ კანდიდატი წარდგენილი უნდა იყოს საპროკურორო საბჭოს მიერ. \nსოციალური სამართლიანობის ცენტრის შენიშვნები\n\"მიუხედავად იმისა, რომ ინიცირებული პროექტი, ფორმალურად შეესაბამება 19 აპრილის შეთანხმებას, კონსტიტუციური კანონის პროექტი არ ქმნის სრულ გარანტიებს პირველ რიგში, გენერალური პროკურორის კანდიდატის ღიად, გამჭვირვალედ და საუკეთესო საერთაშორისო პრაქტიკაზე დაფუძნებით შერჩევისთვის\", — ნათქვამია დასკვნაში. \nკონკრეტულად კი გამოყოფილია შემდეგი პრობლემები: \n ინიცირებული პროექტი ვიწროდ განიხილავს პროკურატურის რეფორმის საკითხს და მხოლოდ გენერალური პროკურორის თანამდებობაზე დანიშვნის წესის ცვლილებით შემოიფარგლება. რაც ერთმნიშვნელოვნად არ არის საკმარისი უწყების დამოუკიდებლობისა და ნდობის ხარისხის ზრდისთვის; შეთანხმებისგან განსხვავებით, ინიცირებული პროექტი ზღუდავს იმ პირთა წრეს, ვინც შეიძლება იყოს განხილული გენერალური პროკურორის თანამდებობაზე პარლამენტის მიერ; გენერალური პროკურორის არჩევის წესი პრობლემურია არა მხოლოდ პარლამენტის დონეზე საბოლოო გადაწყევტილების მიღებისას, არამედ საწყის ეტაპზეც, საპროკურორო საბჭოს დონეზე გენერალური პროკურორობის კანდიდატის შერჩევის დროსაც; საპროკურორო საბჭოს დონეზე კანდიდატის შერჩევის არსებული მოდელი და წესი, არ არის საკმარისად გამჭვირვალე და არ დგას ახლოს საუკეთესო საერთაშორისო პრაქტიკასთან; საპროკურორო საბჭოს ეტაპზე კანდიდატის შერჩევის პროცესი არ არის სრულად მოწესრიგებული ორგანული კანონით, რაც ტოვებს თავისუფალ სივრცეს საპროკურორო საბჭოსთვის, საკუთარი შეხედულებისამებრ შეცვალოს დებულებით დადგენილი წესი. მსგავსი მოწესრიგება განსაკუთრებით პრობლემურია საპროკურორო საბჭოს არსებული შემადგენლობის, უფლებამოსილების და ნდობის კრიზისის ფონზე, რადგან პრობლემურია საპროკურორო საბჭოს შემადგენლობა და მისი უფლებამოსილების ფარგლებიც; სათანადოდ არ არის გადანაწილებული ფუნქციები გენერალურ პროკურორს და საპროკურორო საბჭოს შორის; მნიშვნელოვან პრობლემას წარმოადგენს ის, რომ დღეს დევნის და გამოძიების უფლებამოსილება ერთი უწყების ხელშია მოქცეული. \nორგანიზაციის რეკომენდაციები \nიმ ხარვეზების გათვალისწინებით, რაც ორგანიზაციის კვლევიდან იკვეთება, სოციალური სამართლიანობის ცენტრი მიიჩნევს, რომ აუცილებელია:  \n გენერალური პროკურორის არჩევის წესის სრულად ცვლილება, საპროკურორო საბჭოს ეტაპიდან, პარლამენტის მიერ საბოლოო გადაწყვეტილების მიღებამდე; საპროკურორო საბჭოს კომპოზიციის და უფლებამოსილების გადასინჯვა, საბჭოსა და გენერალურ პროკურორს შორის უფლებამოსილების გადანაწილება; ინდივიდუალურ პროკურორთა დამოუკიდებლობის ხარისხის ზრდა; საპროკურორო და საგამოძიებო უფლებამოსილების გამიჯვნა და პროკურატურის ფუნქციებიდან საგამოძიებო უფლებამოსილების გატანა. \nშესაბამისად, ორგანიზაცია კიდევ ერთხელ მოუწოდებს პოლიტიკურ ჯგუფებს, რომ \"გონივრულად გამოიყენონ არსებული შესაძლებლობა და გააფართოვონ ინიცირებული პროექტის ფარგლები\". მათი რეკომენდაციით, რეფორმა არ უნდა შეიზღუდოს მხოლოდ პარლამენტის დონეზე გენერალური პროკურორის არჩევის საკითხით და უნდა მოიცვას ზემოთ აღნიშნული საკითხები.\n","link":"https://on.ge/story/87501-%E1%83%9E%E1%83%A0%E1%83%9D%E1%83%99%E1%83%A3%E1%83%A0%E1%83%90%E1%83%A2%E1%83%A3%E1%83%A0%E1%83%90%E1%83%96%E1%83%94","logo":"http://gip.ge/wp-content/uploads/2017/10/apple-touch-icon.png","articleDate":"17 Aug. 2021, 20:13","imgUrl":"https://chandler.on.ge/2017/10/13/15D2880E-5CF5-4D1A-AC26-FDFCEE08F749_w1023_r1_s.jpg","important":false,"fileName":"on.json"},"17 Aug. 2021, 18:09":{"source":"On","title":"ჩვენ გვაქვს უპრეცედენტო ზრდა რეგიონში, კი არა, მთელს მსოფლიოში — ღარიბაშვილი ეკონომიკაზე","text":"\n    საქართველოს პრემიერმინისტრის, ირაკლი ღარიბაშვილის შეფასებით, რეგულაციების მოხსნამ გამოიწვია ეკონომიკური ზრდა. მისი თქმით, ორნიშნა ეკონომიკური ზრდა უპრეცედენტოა არა თუ რეგიონში, არამედ მთელს მსოფლიოში. ეს განცხადება ქობულეთის მერობის წარდგენისას გააკეთა.\n\"ჩვენ კარგად გვახსოვს მაგალითად, სულ რაღაც ორი-სამი წლის წინ იყო გამოწვევა, როდესაც რაღაც მოხდა, დესტაბილიზაციის მცდელობა იყო თბილისში, რამაც პირდაპირ შეწყვიტა ტურისტების ნაკადი, რომელიც შემდეგ აისახა თქვენს რეგიონზე [აჭარაზე], ამ ულამაზეს მხარეზე და ჩვენს მოსახლეობაზე საბოლოო ჯამში. გასულ წელს პანდემია იყო, რა თქმა უნდა, მე ვიცი, რომ ძალიან მძიმე იყო ეს პერიოდი. ქვეყანა ჩაკეტილი იყო, ტურისტები არ შემოდიოდნენ. და ზოგადად, დაკეტილი იყო მთელი სასტუმროები და ყველაფერი. მე ვიცი, რომ ძალიან გაუჭირდა ჩვენს ხალხს.\nწელს ჩვენ ეტაპობრივად დავიწყეთ გახსნები, 6 თვის წინ, 5 თვის წინ. მოვხსენით რეგულაციები, რამაც წაახალისა ეკონომიკის ზრდა. ჩვენ გვაქვს უპრეცედენტო ზრდა რეგიონში, კი არა, მთელს მსოფლიოში. მე ვესაუბრე არაერთ ჩვენს კოლეგას, ვიცი რა ხდება ევროპაში, მსოფლიოში ზოგადად, როგორი ტენდენციებია. ასეთი ზრდა ჩვენს ქვეყანაში როგორიცაა, ორნიშნა ეკონომიკური ზრდა, არის მართლაც გამორჩეული\", — თქვა ირაკლი ღარიბაშვილმა.\nპრემიერმინისტრმა ეკონომიკურ ზრდაზე 14 აგვისტოსაც ისაუბრა და აღნიშნა, რომ ეკონომიკა დუღს და მუშაობს. ამავე შინაარსის განცხადება მან 9 აგვისტოსაც გააკეთა, სადაც ამბობდა, რომ ქვეყნის ეკონომიკის გაჯანსაღება შთამბეჭდავი ტემპებით მიმდინარეობს.\nოფიციალური სტატისტიკის მიხედვით, ივნისში საქართველოს ეკონომიკის წლიური ზრდა 18,7%, მაისში — 25,8%, ხოლო აპრილში — 44,8% იყო. შესაბამისად, მეორე კვარტალში ქვეყნის ეკონომიკა წლიურად 29,8%-ით გაიზარდა, პირველ კვარტალში კი 4,5%-იანი კლება დაფიქსირდა.\nთუ გავითვალისწინებთ იმას, რომ პანდემიმადე საქართველოს ეკონომიკა საშუალოდ 5%-ით იზრდებოდა, მიმდინარე წლის მეორე კვარტალის ზრდის მაჩვენებელი მართლაც შთამბეჭდავად გამოიყურება, თუმცა გარდა ეკონომიკაში მიმდინარე ცვლილებებისა, გასათვალისწინებელია ის ტექნიკური ფაქტორებიც, რომელთა გამოც ეკონომიკური ზრდის ამგვარი მაჩვენებლები ფიქსირდება.\nროგორც ცნობილია, მიმდინარე წლის მეორე კვარტალში ეკონომიკური ზრდის მსგავსი მონაცემები მნიშვნელოვნად გამოწვეულია ე.წ. საბაზისო ეფექტით, რადგან მიმდინარე წლის ეკონომიკური ზრდის მონაცემები 2020 წლის მძიმე ლოქდაუნის პერიოდს დარდება — შეგახსენებთ, რომ გასული წლის ივნისში საქართველოს ეკონომიკის წლიური ვარდნა 7,7%, მაისში — 13,5%, ხოლო აპრილში — 16,6% იყო.\nრაც შეეხება ტურიზმს, ივლისში საქართველოში 230,9 ათასი უცხოური ვიზიტი განხორციელდა, რაც პანდემიური პერიოდის განმავლობაში ყველაზე მაღალი მაჩვენებელია. ამავე თვეში უცხოური ვიზიტების რაოდენობის წლიური ზრდა 403,7% იყო, თუმცა უნდა აღინიშნოს, რომ ტურიზმის მიმდინარე მაჩვენებლები ჯერ კიდევ მნიშვნელოვნად ჩამორჩება 2019 წლის მონაცემებს: 2021 წლის ივლისში, 2019 წლის იმავე თვესთან შედარებით, უცხოური ვიზიტების რაოდენობა 73,8%-ით არის შემცირებული.\nგარდა ამისა, როგორც საზღვრის კვეთის მონაცემებიდან ხდება ცნობილი, 2021 წლის იანვარ-ივლისში საქართველოში სულ 695 ათასი უცხოური ვიზიტი განხორციელდა, რაც გასული წლის იმავე პერიოდის მაჩვენებელს 45,5%-ით, ხოლო 2019 წლის იანვარ-ივლისის მონაცემს 83%-ით ჩამორჩება.\n","link":"https://on.ge/story/87498-%E1%83%A9%E1%83%95%E1%83%94%E1%83%9C-%E1%83%92%E1%83%95%E1%83%90%E1%83%A5%E1%83%95%E1%83%A1-%E1%83%A3%E1%83%9E%E1%83%A0%E1%83%94%E1%83%AA%E1%83%94%E1%83%93%E1%83%94%E1%83%9C%E1%83%A2%E1%83%9D-%E1%83%96%E1%83%A0%E1%83%93%E1%83%90-%E1%83%A0%E1%83%94%E1%83%92%E1%83%98%E1%83%9D%E1%83%9C%E1%83%A8%E1%83%98-%E1%83%99%E1%83%98-%E1%83%90%E1%83%A0%E1%83%90-%E1%83%9B%E1%83%97%E1%83%94%E1%83%9A%E1%83%A1-%E1%83%9B%E1%83%A1%E1%83%9D%E1%83%A4%E1%83%9A%E1%83%98%E1%83%9D%E1%83%A8%E1%83%98-%E1%83%A6%E1%83%90%E1%83%A0%E1%83%98%E1%83%91%E1%83%90%E1%83%A8%E1%83%95%E1%83%98%E1%83%9A%E1%83%98-%E1%83%94%E1%83%99%E1%83%9D%E1%83%9C%E1%83%9D%E1%83%9B%E1%83%98%E1%83%99%E1%83%90%E1%83%96%E1%83%94","logo":"http://gip.ge/wp-content/uploads/2017/10/apple-touch-icon.png","articleDate":"17 Aug. 2021, 18:09","imgUrl":"https://chandler.on.ge/2021/08/17/ir_611bc3470d4f5.jpg","important":true,"fileName":"on.json"},"17 Aug. 2021, 18:10":{"source":"On","title":"ღარიბაშვილის თქმით, \"ყველა მიისწრაფვის\" რუსეთის ბაზრის ასათვისებლად","text":"\n    პრემიერმინისტრმა, ირაკლი ღარიბაშვილმა ქვეყნის ეკონომიკაზე საუბრისას სავაჭრო ბაზრებზე გაამახვილა ყურადღება და ამ მხრივ, ქართული ოცნების ერთ-ერთ დამსახურებად რუსეთის ბაზრის გახსნა დაასახელა. მან თქვა, რომ ეს არის ბაზარი, რომლის ასათვისებლადაც ყველა მიისწრაფვის. ღარიბაშვილის განცხადებით, უნიკალური შესაძლებლობაა ევროკავშირის ბაზარიც.\n\"ჩვენ გავხსენით ბაზრები. მანამ, სანამ გასაღების ბაზარი იყო დაკეტილი, რა თქმა უნდა, ეს მოტივაციას უკარგავდა ადამიანს. ჩვენი ხელისუფლებაში მოსვლის შემდეგ, მოგეხსენებათ, რომ გავხსენით რუსეთის ბაზარი, რომელიც არის ერთ-ერთი უდიდესი ბაზარი მსოფლიოში და ყველა მიისწრაფვის ამ ბაზრის ასათვისებლად. ამას გარდა, ჩვენ გავხსენით ევროკავშირის ბაზარი, ყველაზე დიდი ბაზარი, 500 მილიონიანი მომხმარებლის ბაზარი, რომელიც არის, ასევე, უნიკალური შესაძლებლობა ჩვენი მოქალაქეებისთვის, ჩვენი ფერმერებისთვის, რომ გაიტანონ საკუთარი პროდუქცია\", — განაცხადა ირაკლი ღარიბაშვილმა. \nირაკლი ღარიბაშვილმა ეს განცხადება აჭარაში, ქობულეთის მერობის კანდიდატად ლევან ზოიძის წარდგენისას გააკეთა. მან დღეს უკვე წარადგინა ხელვაჩაურის მერობის კანდიდატი, ზაზა დიასამიძე. დღეს, ასევე, იგეგმება ბათუმის მერობის კანდიდატის, არჩილ ჩიქოვანის წარდგენაც.\nადგილობრივი თვითმმართველობის არჩევნები 2 ოქტომბერს გაიმართება.\n\n    \nასევე იხილეთ:\n\nსაქართველოს ეკონომიკის რუსეთზე დამოკიდებულება 2008 წლის ომიდან 13 წლის შემდეგ — EPRC-ის კვლევა\nრამდენად ვართ დამოკიდებული რუსეთზე ეკონომიკურად\n\n\n\n","link":"https://on.ge/story/87499-%E1%83%A6%E1%83%90%E1%83%A0%E1%83%98%E1%83%91%E1%83%90%E1%83%A8%E1%83%95%E1%83%98%E1%83%9A%E1%83%98%E1%83%A1-%E1%83%97%E1%83%A5%E1%83%9B%E1%83%98%E1%83%97-%E1%83%A7%E1%83%95%E1%83%94%E1%83%9A%E1%83%90-%E1%83%9B%E1%83%98%E1%83%98%E1%83%A1%E1%83%AC%E1%83%A0%E1%83%90%E1%83%A4%E1%83%95%E1%83%98%E1%83%A1-%E1%83%A0%E1%83%A3%E1%83%A1%E1%83%94%E1%83%97%E1%83%98%E1%83%A1-%E1%83%91%E1%83%90%E1%83%96%E1%83%A0%E1%83%98%E1%83%A1-%E1%83%90%E1%83%A1%E1%83%90%E1%83%97%E1%83%95%E1%83%98%E1%83%A1%E1%83%94%E1%83%91%E1%83%9A%E1%83%90%E1%83%93","logo":"http://gip.ge/wp-content/uploads/2017/10/apple-touch-icon.png","articleDate":"17 Aug. 2021, 18:10","imgUrl":"https://chandler.on.ge/2021/08/17/ika.jpg","important":false,"fileName":"on.json"},"18 Aug. 2021, 14:56":{"source":"On","title":"პატიმართა 48% სრულადაა აცრილი — პენიტენციური","text":"\n    სპეციალური პენიტენციური სამსახურის ინფორმაციით ამ დროისთვის კორონავირუსის საწინააღმდეგო ვაქცინით აცრილია 6 002 პატიმარი, რაც მსჯავრდებულთა 64%-ია. მათ შორის ორჯერადად, ანუ სრულად აცრილია 4 523 ადამიანი, რაც პატიმართა 48%-ია.\nაღსანიშნავია, რომ ვაქცინაციის პროცესში ჩართულები არიან არასრუწლოვანი მსჯავრდებულებიც [16 წლიდან]. დღეს, 18 აგვისტოს 2 არასრულწლოვანი მსჯავრდებული აიცრა, ჯამში კი 4 მათგანია აცრილი.\nვაქცინაცია პენიტენციურ დაწესებულებებში, ისევე როგორც ზოგადად, ქვეყანაში, ნებაყოფლობითია.\nპენიტენციურმა სამსახურმა მსჯავრდებულების ვაქცინაცია 18 მაისიდან დაიწყო.\nგაიგე მეტი:\n ციხეებში ვაქცინაცია დაიწყო კლინიკაში მყოფების აბსოლუტური უმრავლესობა აუცრელია — როგორია მონაცემები ვაქცინაციის პროცესში საქართველოს თავდაცვის ძალებიც ჩაერთო \n","link":"https://on.ge/story/87534-%E1%83%95%E1%83%90%E1%83%A5%E1%83%AA%E1%83%98%E1%83%9C%E1%83%90%E1%83%AA%E1%83%98%E1%83%98%E1%83%A1-%E1%83%9E%E1%83%A0%E1%83%9D%E1%83%AA%E1%83%94%E1%83%A1%E1%83%A8%E1%83%98-%E1%83%90%E1%83%A0%E1%83%90%E1%83%A1%E1%83%A0%E1%83%A3%E1%83%9A%E1%83%AC%E1%83%9A%E1%83%9D%E1%83%95%E1%83%90%E1%83%9C%E1%83%98-%E1%83%9B%E1%83%A1%E1%83%AF%E1%83%90%E1%83%95%E1%83%A0%E1%83%93%E1%83%94%E1%83%91%E1%83%A3%E1%83%9A%E1%83%94%E1%83%91%E1%83%98%E1%83%AA-%E1%83%A9%E1%83%90%E1%83%94%E1%83%A0%E1%83%97%E1%83%9C%E1%83%94%E1%83%9C","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 14:56","imgUrl":"https://rachel.on.ge/2021/05/21/faiz.jpg","important":false,"fileName":"on.json"},"18 Aug. 2021, 15:13":{"source":"On","title":"ჯალალაბადში საპროტესტო აქციაზე სროლის შედეგად, სულ მცირე, 2 ადამიანი დაიღუპა და 12 დაშავდა","text":"\n    ჯალალაბადში ეროვნული დროშის დასაცავად გამართულ საპროტესტო აქციაზე სროლის შედეგად, სულ მცირე, 2 ადამიანი დაიღუპა და 12 დაშავდა. ამის შესახებ ინფორმაციას Aljazeera ავრცელებს. \nარსებული ინფორმაციით, ჯალალაბადის მოსახლეობის \"საკმაოდ დიდი ნაწილი\" წინააღმდეგობას უწევს ქალაქში ავღანეთის ეროვნული დროშის თალიბანის ბანერით შეცვლას. საპროტესტო აქციაც ამის გამო გაიმართა, რასაც თალიბანის მხრიდან სროლა და შედეგად მსხვერპლი მოჰყვა. \nადგილობრივი მედიის მიერ ვრცელდება აქციაზე სროლის ვიდეოკადრები. \n\n        \n            #Taliban firing on protesters in Jalalabad city and beaten some video journalists. #Afghanidtan pic.twitter.com/AbM2JHg9I2— Pajhwok Afghan News (@pajhwok) August 18, 2021 \n        \n    \n    \nთალიბანმა ავღანეთის დედაქალაქი ქაბულიც აიღო და განაცხადა, რომ \"ომი დასრულდა\". 15 აგვისტოს, მას შემდეგ, რაც თალიბანი დედაქალაქს მიადგა, ქვეყანა პრეზიდენტმა და მთავრობის რამდენიმე წევრმა დატოვა. მებრძოლები პრეზიდენტის სასახლეში შევიდნენ და ახლა ადმინისტრაციას ისინი აკონტროლებენ. თუმცა, ხელისუფლების რამდენიმე წარმომადგენელი ქვეყანაში ამ დრომდე ქვეყანაში რჩება. მათ შორის არის ავღანეთის ვიცე-პრეზიდენტი ამრულა სალეჰი, რომელიც მოსახლეობას თალიბანის წინააღმდეგ ბრძოლისკენ მოუწოდებს. \n რთული არჩევანის წინაშე ვიდექი, სისხლისღვრის ასარიდებლად, გადავწყვიტე წასვლა — ავღანეთის პრეზიდენტი \nთავდაპირველად თალიბები ამბობდნენ, რომ ქალაქის ბრძოლით აღება და სისხლისღვრა არ სურთ, მხოლოდ შესასვლელთან გამაგრდებიან და ხელისუფლების მშვიდობიანად გადაბარებისთვის მოემზადებიან, თუმცა მოგვიანებით რამდენიმე დასახლებაში შევიდნენ — ქალაქში ისმოდა სროლის ხმა, არიან დაშავებულები. თალიბების მტკიცებით, ეს იმიტომ გააკეთეს, რომ პოლიციამ და მთავრობამ ქალაქი დატოვა და \"წესრიგის უზრუნველყოფა\" იყო საჭირო. \nპრობლემურ საკითხად იქცა დიპლომატიური კორპუსის წარმომადგენლებისა და უცხო ქვეყნის მოქალაქეების უსაფრთხოდ გაყვანა. აშშ-მ საელჩოს თანამშრომლების ევაკუაცია თალიბების მისვლისთანავე დაიწყო. ისინი ვერტმფრენით გადაიყვანეს ქაბულის აეროპორტში. ამავე აეროპორტიდან ახორციელებდნენ ევაკუაციას სხვა ქვეყნებიც. რამდენიმე საათში აეროპორტს ათასობით ადამიანი მიადგა, რომელსაც ავღანეთიდან გაქცევა სურდა — ისინი თვითმფრინავში შეჭრას ცდილობდნენ.\n ქაბულის აეროპორტში სროლის შედეგად, სულ მცირე, 3 ადამიანი დაიღუპა \nქვეყნების უმრავლესობამ ქაბულში საელჩოები დახურა და დიპლომატიური კორპუსის გაყვანას ცდილობს. გამონაკლისი რუსეთი, ჩინეთი და ირანია, რომლებიც ამბობენ, რომ მუშაობას აგრძელებენ. \n დამატებითი ინფორმაციითსთვის გაეცანით On.ge-ს განახლებად მასალას ქაბულში მიმდინარე მოვლენებზე \n","link":"https://on.ge/story/87535-%E1%83%AF%E1%83%90%E1%83%9A%E1%83%90%E1%83%9A%E1%83%90%E1%83%91%E1%83%90%E1%83%93%E1%83%A8%E1%83%98-%E1%83%A1%E1%83%90%E1%83%9E%E1%83%A0%E1%83%9D%E1%83%A2%E1%83%94%E1%83%A1%E1%83%A2%E1%83%9D-%E1%83%90%E1%83%A5%E1%83%AA%E1%83%98%E1%83%90%E1%83%96%E1%83%94-%E1%83%A1%E1%83%A0%E1%83%9D%E1%83%9A%E1%83%98%E1%83%A1-%E1%83%A8%E1%83%94%E1%83%93%E1%83%94%E1%83%92%E1%83%90%E1%83%93-%E1%83%A1%E1%83%A3%E1%83%9A-%E1%83%9B%E1%83%AA%E1%83%98%E1%83%A0%E1%83%94-2-%E1%83%90%E1%83%93%E1%83%90%E1%83%9B%E1%83%98%E1%83%90%E1%83%9C%E1%83%98-%E1%83%93%E1%83%90%E1%83%98%E1%83%A6%E1%83%A3%E1%83%9E%E1%83%90-%E1%83%93%E1%83%90-12-%E1%83%93%E1%83%90%E1%83%A8%E1%83%90%E1%83%95%E1%83%93%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 15:13","imgUrl":"https://chandler.on.ge/2021/08/18/233407882_379245650234499_1294643666329537862_n_611ceb7335f57.jpg","important":false,"fileName":"on.json"},"18 Aug. 2021, 15:11":{"source":"On","title":"ავღანეთის ვიცე-პრეზიდენტი მოსახლეობას წინააღმდეგობისკენ მოუწოდებს","text":"\n    ავღანეთის ვიცე-პრეზიდენტი, ამრულა სალეჰი მოსახლეობას თალიბანის წინააღმდეგ ბრძოლისკენ მოუწოდებს. სალეჰი ერთ-ერთია იმ პოლიტიკოსებიდან, რომლებმაც ქვეყანა მას შემდეგაც არ დატოვეს, რაც თალიბანმა ავღანეთის 24 პროვინცია, მათ შორის, ქაბული აიღო. ვიცე-პრემიერი აშშ-ის პრეზიდენტის, ჯო ბაიდენის განცხადებას ტვიტერზე ეხმაურება:\n\"ახლა პრეზიდენტ ბაიდენთან ავღანეთის შესახებ კამათს აზრი არ აქვს. აცადეთ გაიაზროს. ჩვენ უნდა დავამტკიცოთ, რომ ავღანეთი ვიეტნამი არ არის, ხოლო თალიბები ახლოსაც კი ვერ მივლენ ვიეტკონგელებისგან. ჩვენ ამერიკისა და ნატოსგან განსხვავებით, შემართება არ დაგვიკარგავს და წინ დიდ შესაძლებლობებს ვხედავთ. უსარგებლო გაფრთხილებები დასრულდა. შემოუერთდით წინააღმდეგობას!\"\n16 აგვისტოს მან სოციალური ქსელის მეშვეობით ავღანეთში დარჩენილი მოსახლეობა გაამხნევა და დაწერა, რომ ქვეყანაში მათთან ერთად ისიც რჩება: \"ჩემს მიწაზე. ჩემს ხალხთან ერთად. მიზეზისა და მიზნისთვის. სიმართლის მყარი რწმენით.\"\nამრულა სალეჰი იმასაც განმარტავს, რომ რადგან პრეზიდენტმა ქვეყანა დატოვა, მისი ადგილი კონსტიტუციურად ვიცე-პრეზიდენტს ეკუთვნის, შესაბამისად, ქვეყნის მმართველად ახლა საკუთარ თავს მიიჩნევს:\n\"სიცხადისთვის: ავღანეთის კონსტიტუციის თანახმად, პრეზიდენტის არყოფნის, გაქცევის, გადადგომის ან გარდაცვალების შემთხვევაში, მის ადგილს დროებით ვიცე-პრეზიდენტი იკავებს. ამჟამად ჩემს ქვეყანაში ვიმყოფები და ლეგიტიმურად პრეზიდენტის მოვალეობის შემსრულებელი ვარ. ვცდილობ, სხვა ლიდერებსაც დავუკავშირდე, მათი მხარდაჭერა მოვიპოვო და ერთად მივაღწიოთ კონსესუსს.\"\nვიცე-პრეზიდენტი ამბობს, რომ თალიბანთან ერთად ერთ ჭერქვეშ ყოფნას არ აპირებს და მათ არ დაემორჩილება, რის გამოც იგი ქვეყნის სხვა ლიდერებთან შეხვედრას იწყებს.\n\"მე არასოდეს, არავითარ შემთხვევაში არ დავემორჩილები თალიბანის ტერორირსტებს. მე არასოდეს ვუღალატებ ჩემი გმირის აჰმად შაჰ მასუდის ხსოვნასა და მემკვიდრეობას... მე არ გავუცრუებ იმედებს იმ მილიონობით ადამიანს, რომლებმაც მომისმინეს. მე არასოდეს ვიქნები თალიბანთან ერთ ჭერქვეშ\", — აცხადებს ის. \nამ სიტყვებიდან მეორე დღეს, 16 აგვისტოს ჟურნალისტების მიერ გავრცელებულ ვიდეოში ჩანს, რომ ამრულა სალაჰი, აჰმად შაჰ მასუდის ვაჟს, აჰმად მასუდსა და ქვეყნის სხვა ლიდერებს, მასუდის მშობლიურ პროვინციაში, ფანჯშირში ხვდება. აჰმად შაჰ მასუდი, რომელსაც ფანჯშირის ლომსაც უწოდებენ, ავღანეთის ეროვნული გმირია, რომელიც ქვეყნის გათავისუფლებისთვის წლების განმავლობაში, ჯერ საბჭოთა რეჟიმის, შემდეგ კი, თალიბანის წინააღმდეგ იბრძოდა. იგი 2001 წელს თალიბმა ტერორისტეტმა მოკლეს. ფანჯშირი ამ დროისთვის ერთადერთი პროვინციაა, რომლის დაკავებაც თალიბანმა ვერ შეძლო. იმავე დღეს ვრცელდება ფოტო, რომელშიც სალეჰი და ქვეყნის სხვა ლიდერები ერთ ოთახში სხედან და სავარაუდოდ, თალიბანის წინააღმდეგ სამოქმედო გეგმაზე საუბრობენ.\n","link":"https://on.ge/story/87528-%E1%83%90%E1%83%95%E1%83%A6%E1%83%90%E1%83%9C%E1%83%94%E1%83%97%E1%83%98%E1%83%A1-%E1%83%95%E1%83%98%E1%83%AA%E1%83%94-%E1%83%9E%E1%83%A0%E1%83%94%E1%83%96%E1%83%98%E1%83%93%E1%83%94%E1%83%9C%E1%83%A2%E1%83%98-%E1%83%9B%E1%83%9D%E1%83%A1%E1%83%90%E1%83%AE%E1%83%9A%E1%83%94%E1%83%9D%E1%83%91%E1%83%90%E1%83%A1-%E1%83%AC%E1%83%98%E1%83%9C%E1%83%90%E1%83%90%E1%83%A6%E1%83%9B%E1%83%93%E1%83%94%E1%83%92%E1%83%9D%E1%83%91%E1%83%98%E1%83%A1%E1%83%99%E1%83%94%E1%83%9C-%E1%83%9B%E1%83%9D%E1%83%A3%E1%83%AC%E1%83%9D%E1%83%93%E1%83%94%E1%83%91%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 15:11","imgUrl":"https://chandler.on.ge/2021/08/18/Capture_611ceadcdf283.jpg","important":false,"fileName":"on.json"},"18 Aug. 2021, 12:12":{"source":"On","title":"მათივე სიტყვებით რომ ვთქვათ, სულს ამოვხდით დანაშაულების შეხსენებებით — ღარიბაშვილი ენმ-ზე","text":"\n    პრემიერმინისტრმა, ირაკლი ღარიბაშვილმა განაცხადა, რომ ნაციონალურ მოძრაობას \"სულს ამოხდის\" დანაშაულების შეხსენებით. მან ექსპრეზიდენტ მიხეილ სააკაშვილს \"მჩაგვრელი მასხარა\" უწოდა. \n\"უკვირთ, როცა ჩვენ მათ [ნაციონალურ მოძრაობას] ამ დანაშაულებებს ვახსენებთ. რა თქმა უნდა, ყოველთვის შევახსენებთ. ყოველთვის, ყოველ დღე, მათივე სიტყვებით რომ ვთქვათ, სულს ამოვხდით ამ შეხსენებებით. იმიტომ, რომ არასოდეს აღარ დაბრუნდება ის ბნელი დრო, როცა ასეთი მჩაგვრელი მასხარა მართავდა ქვეყანას სააკაშვილის სახით\", — განაცხადა ირაკლი ღარიბაშვილმა. \nეს განცხადება პრემიერმინისტრმა ქედის მერობის კანდიდატის წარდგენისას გააკეთა. ღარიბაშვილმა 12-წუთიანი გამოსვლის პირველი 6 წუთი სააკაშვილსა და ენმ-ზე საუბარს დაუთმო.\n\"ეს ცოტა გართობისთვის, რა თქმა უნდა, ახლა რაც შეეხება საქმეს ... \" — თქვა ღარიბაშვილმა \"დანაშაულების შეხსენებისა\" და მიხეილ სააკაშვილის შეურაცხმყოფელი ტერმინებით მოხსენიების შემდეგ და მხოლოდ ამის მერე დაიწყო ქედის მერობის კანდიდატის წარდგენა.\nფრაზა \"სულს ამოგხდით\" ყოფილ დეპუტატს, გივი თარგამაძეს ეკუთვნის:\n\"თქვე ნაძირალებო, მართლა. არ გაგივათ ეს რევანში. რუსული დროშები არ იფრიალებს რუსთაველზე. ჩვენ რუსთაველსაც დავიცავთ, ქალაქსაც დავიცავთ და მთელ ქვეყანას დავიცავთ. სულს ამოგხდით, სულს ამოგხდით მაგისთვის\", — განაცხადა თარგამაძემ 2007 წელს.\nმოგვიანებით მან განმარტა, რომ მიმართავდა ადამიანებს, \"რომლებიც სეჩინსა და ფსბ-ს ექვს გენერალთან ერთად ქართული სახელმწიფოებრიობის წინააღმდეგ სრულმასშტაბიან შეტევას აწარმოებდნენ\".\n","link":"https://on.ge/story/87525-%E1%83%9B%E1%83%90%E1%83%97%E1%83%98%E1%83%95%E1%83%94-%E1%83%A1%E1%83%98%E1%83%A2%E1%83%A7%E1%83%95%E1%83%94%E1%83%91%E1%83%98%E1%83%97-%E1%83%A0%E1%83%9D%E1%83%9B-%E1%83%95%E1%83%97%E1%83%A5%E1%83%95%E1%83%90%E1%83%97-%E1%83%A1%E1%83%A3%E1%83%9A%E1%83%A1-%E1%83%90%E1%83%9B%E1%83%9D%E1%83%95%E1%83%AE%E1%83%93%E1%83%98%E1%83%97-%E1%83%93%E1%83%90%E1%83%9C%E1%83%90%E1%83%A8%E1%83%90%E1%83%A3%E1%83%9A%E1%83%94%E1%83%91%E1%83%98%E1%83%A1-%E1%83%A8%E1%83%94%E1%83%AE%E1%83%A1%E1%83%94%E1%83%9C%E1%83%94%E1%83%91%E1%83%94%E1%83%91%E1%83%98%E1%83%97-%E1%83%A6%E1%83%90%E1%83%A0%E1%83%98%E1%83%91%E1%83%90%E1%83%A8%E1%83%95%E1%83%98%E1%83%9A%E1%83%98-%E1%83%94%E1%83%9C%E1%83%9B-%E1%83%96%E1%83%94","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 12:12","imgUrl":"https://rachel.on.ge/2021/07/26/2_60f57a15e0c29.jpg","important":false,"fileName":"on.json"},"18 Aug. 2021, 12:30":{"source":"On","title":"ტიკარაძის განცხადებით, სასწრაფო დახმარების ექიმები 500-ლარიან დანამატს მიიღებენ","text":"\n    ჯანდაცვის მინისტრის, ეკატერინე ტიკარაძის განცხადებით, სასწრაფო დახმარების ექიმები 500-ლარიანი დანამატს მიიღებენ. მისი თქმით, გადაწყვეტილება გუშინ, საკოორდინაციო საბჭოს მიერ იქნა მიღებული.\n\"სახელმწიფოს მხრიდან არის დაცული ექიმების ყველა ინტერესი, ჩვენ უკვე რამდენიმე თვე არის, თითქმის წელიწადია, რაც ექიმებს ვაძლევთ დანამატებს, რომელიც არის სახელმწიფოს მხრიდან დეტალურად გაწერილი და საკმაოდ მაღალია მთელი სამედიცინო პერსონალის ანაზღაურება. დამატებით, საბჭოს მხრიდან, გუშინ იქნა მიღებული გადაწყვეტილება, რომ სასწრაფო დახმარების ექიმებს, რომლებიც განსაკუთრებით რთულ პირობებში მუშაობენ, სახელმწიფოს მხრიდან გაიცემა 500-ლარიანი დანამატი, იმისდა მიუხედავად თუ სად, რომელ რეგიონში არიან ისინი დასაქმებულები. ვინაიდან ჩვენთვის არის ძალიან გულთან მისატანი ის სამუშაო, რომელსაც ექიმები წევენ ჩვენი პაციენტებისთვის და ყველანაირად ვეცდებით, რომ ვიდგეთ მათ გვერდში\", — თქვა ეკატერინა ტიკარაძემ.\nტიკარაძემ ისაუბრა, რომ არაერთი პოლიტიკური პარტიის მხრიდან არის მცდელობა, ერთმანეთს დაუპირისპირონ სამედიცინო პერსონალი და ხელისუფლება. ჯანდაცვის მინისტრის აზრით, ახლა არ არის მსგავსი სახის დაპირისპირების დრო და ამტკიცებს, რომ სახელმწიფო მაქსიმალურად ცდილობს სამედიცინო პერსონალის ინტერესების გათვალისწინებას.\nაღსანიშნავია, რომ საქართველოს პრემიერმინისტრმა, ირაკლი ღარიბაშვილმა წინასაარჩევნოდ ხელფასების ზრდა დააანონსა. მისი თქმით, \"წარმოუდგენელია, მერს ხელფასი ჰქონდეს 2 000 ლარი\", ამიტომ თვითმმართველობის არჩევნებამდე 2 თვით აზრზე, მათ გაორმაგებაზე ალაპარაკდა.\n","link":"https://on.ge/story/87519-%E1%83%A1%E1%83%90%E1%83%A1%E1%83%AC%E1%83%A0%E1%83%90%E1%83%A4%E1%83%9D%E1%83%A1-%E1%83%94%E1%83%A5%E1%83%98%E1%83%9B%E1%83%94%E1%83%91%E1%83%96%E1%83%94-500-%E1%83%9A%E1%83%90%E1%83%A0%E1%83%98%E1%83%90%E1%83%9C%E1%83%98-%E1%83%93%E1%83%90%E1%83%9C%E1%83%90%E1%83%9B%E1%83%90%E1%83%A2%E1%83%98-%E1%83%92%E1%83%90%E1%83%98%E1%83%AA%E1%83%94%E1%83%9B%E1%83%90-%E1%83%A2%E1%83%98%E1%83%99%E1%83%90%E1%83%A0%E1%83%90%E1%83%AB%E1%83%94","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 12:30","imgUrl":"https://ross.on.ge/2021/08/09/eka.jpg","important":false,"fileName":"on.json"},"18 Aug. 2021, 12:18":{"source":"On","title":"საქართველოში კორონავირუსით 20 კვირის ორსული გარდაიცვალა","text":"\n    დაავადებათა კონტროლის ცენტრის ცხელი ხაზი 116 001ჯანდაცვის სამინისტროს ცხელი ხაზი 15 05მთავრობის ცხელი ხაზი 144\nთბილისში, ბოკერიას სახელობის ჰოსპიტალში კორონავირუსით 20 კვირის ორსული გარდაიცვალა. როგორც ჰოსპიტალის კლინიკური დირექტორი, ალექსი ვაჩაძე On.ge-ს ეუბნება, ქალი კლინიკაში 27 ივლისს დადასტურებული ინფექციით შეიყვანეს.\n\"მიხუდევად იმისა, რომ აცრილი არ იყო, თავიდან მისი მდგომარეობა იყო სტაბილური, იმყოფებოდა ჩვენს გინეკოლოგიურ ბაზაზე და ჩვეულებრივ, ეროვნული პროტოკოლით, ფეხმძიმობის ამ ასაკის გათვალსიწინებით ყველა პროტოკოლით უტარდებოდა მკურნალობა. რაღცა პერიოდის შემდეგ დასჭირდა ჟანგბადით დახმარება\", — აცხადებს ის.\nმისი თქმით, მომდევნო დღეებში ქალის მდგომარეობა დამძიმდა და დღეს დილით გარადაცვალება დაფიქსირდა.\nწაიკითხეთ NCDC-სა და WHO-ს რეკომენდაციები კორონავირუსის პრევენციაზე:\n აუცილებელი რეკომენდაციები კორონავირუსისგან თავის დასაცავად Ի՞նչ է նոր կորոնավիրուսը — რეკომენდაციები კორონავირუსის პრევენციისთვის სომხურ ენაზე Yeni koronavirus nədir? — რეკომენდაციები კორონავირუსის პრევენციისთვის აზერბაიჯანულ ენაზე როგორ უნდა გამოვიყენოთ და დავამუშავოთ მრავალჯერადი პირბადეები როგორ უნდა გაიკეთოთ, გამოიყენოთ და გადააგდოთ ნიღაბი როგორ დავიბანოთ ხელები სწორად კორონავირუსისგან დასაცავად   \n","link":"https://on.ge/story/87526-%E1%83%99%E1%83%9D%E1%83%A0%E1%83%9D%E1%83%9C%E1%83%90%E1%83%95%E1%83%98%E1%83%A0%E1%83%A3%E1%83%A1%E1%83%98%E1%83%97-20-%E1%83%99%E1%83%95%E1%83%98%E1%83%A0%E1%83%98%E1%83%A1-%E1%83%9D%E1%83%A0%E1%83%A1%E1%83%A3%E1%83%9A%E1%83%98-%E1%83%92%E1%83%90%E1%83%A0%E1%83%93%E1%83%90%E1%83%98%E1%83%AA%E1%83%95%E1%83%90%E1%83%9A%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 12:18","imgUrl":"https://monica.on.ge/2021/08/18/1617024258_611cc255608b3.jpg","important":false,"fileName":"on.json"},"18 Aug. 2021, 11:37":{"source":"On","title":"ტიკარაძე: ვერ ვიტყოდი, რომ მთავრობა ლოიალურია ამ შეზღუდვების პირობებში","text":"\n    ჯანდაცვის მინისტრის, ეკატერინე ტიკარაძის განცხადებით, \"ვერ იტყოდა\", რომ ამ შეზღუდვების პირობებში მთავრობა ლოიალურია. მისი თქმით, ზედამხედველობითი თუ საჯარიმო ღონისძიება მუდმივად ხორციელდება და დარწმუნებულია, რომ ეს \"თავის შედეგს გამოიღებს\".\n\"ვერ ვიტყოდი, რომ მთავრობა არის ლოიალური ამ შეზღუდვების პირობებში, ვინაიდან, მხოლოდ შრომის ინსპექციის მხრიდან განხორცილდა არაერთი ზედმახედველობითი ღონისძიება და არაერთი საჯარიმო ღონისძიება. ამაში ჩართულები არიან, როგორც სურსათის უვნებლობა, ასევე, საპატრულო პოლიცია და ისინი ერთობლივად ახორციელბენ სხვადასხვა მონიტორინგსა და ასევე, საჯარიმო აქციებს.\nმე დარწმუნებული ვარ, რომ ეს თავის შედეგს გამოიღებს. თუმცა მნიშვნელოვანია, არა მხოლოდ მოლოდინი მთავრობისგან, თუ რამდენად მკაცრი იქნება და ასევე, რამხელა სასჯელი იქნება ამაზე დაწესებული, ჩვენი თითოეული მოქალაქისა და ბიზნესის მაღალ სოციალურ პასუხიმგებლობას დღეს ყველაზე მნიშვნელოვანი როლი ენიჭება\", — აცხადებს ის.\nსაკოორდინაციო საბჭოს 9 აგვისტოს გადაწყვეტილებით, სოციალური ღონისძიებების მასპინძლობისთვის კვების ობიექტი თუ სარიტუალო დარბაზის მფლობელი პირველ ჯერზე 10 000 ლარით დაჯარიმდება, ხოლო განმეორების შემთხვევაში შესაბამისი ობიექტი დაილუქება. ამასთან, 17 აგვისტოდან როგორც ღია, ასევე, დახურულ სივრცეებში პირბადის ტარება ისევ სავალდებულო გახდა.\n","link":"https://on.ge/story/87520-%E1%83%A2%E1%83%98%E1%83%99%E1%83%90%E1%83%A0%E1%83%90%E1%83%AB%E1%83%94-%E1%83%95%E1%83%94%E1%83%A0-%E1%83%95%E1%83%98%E1%83%A2%E1%83%A7%E1%83%9D%E1%83%93%E1%83%98-%E1%83%A0%E1%83%9D%E1%83%9B-%E1%83%9B%E1%83%97%E1%83%90%E1%83%95%E1%83%A0%E1%83%9D%E1%83%91%E1%83%90-%E1%83%9A%E1%83%9D%E1%83%98%E1%83%90%E1%83%9A%E1%83%A3%E1%83%A0%E1%83%98%E1%83%90-%E1%83%90%E1%83%9B-%E1%83%A8%E1%83%94%E1%83%A3%E1%83%96%E1%83%A6%E1%83%A3%E1%83%93%E1%83%95%E1%83%94%E1%83%91%E1%83%98%E1%83%A1-%E1%83%9E%E1%83%98%E1%83%A0%E1%83%9D%E1%83%91%E1%83%94%E1%83%91%E1%83%A8%E1%83%98","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 11:37","imgUrl":"https://joey.on.ge/2021/05/06/5_6093e30d3f812.jpg","important":false,"fileName":"on.json"},"18 Aug. 2021, 15:34":{"source":"On","title":"2021 წლის 16 აგვისტოს მონაცემებით, საქართველოში აივ ინფიცირების 348 ახალი შემთხვევა დაფიქსირდა","text":"\n    ინფექციური პათოლოგიის, შიდსისა და კლინიკური იმუნოლოგიის ცენტრის ინფორმაციით, 16 აგვისტოს მონაცემებით, საქართველოში აივ ინფიცირების 348 ახალი შემთხვევა დაფიქსირდა. შარშან შესაბამის პერიოდში კი 347 ახალი შემთხვევა გამოვლინდა.\nმათი ინფორმაციით, ჯამში შიდსის ცენტრში 8 980 აივ ინფიცირებული პირია რეგისტრირებული. 6 709 – კაცია, 2 271 – ქალი. პაციენტთა უმრავლესობა 29-დან 39 წლამდეა. მათგან შიდსი განუვითარდა 4 441 პაციენტს, ხოლო 1 862 გარდაიცვალა.\n16 აგვისტოს მონაცემებით აივ მკურნალობას იტარებს 5 629 პაციენტი, მათ შორის, 45 ბავშვია. რეგისტრირებულ შემთხვევათა განაწილება გადაცემის გზების მიხედვით ასეთია:\n 35,4% (3 180) — ნარკოტიკების ინექციური მომხმარებელია; 49,9% (4 481) — დაინფიცირდა ჰეტეროსექსუალური კონტაქტის შედეგად; 12,4% (1 115) კაცები რომელთაც სექსი აქვთ კაცთან; 1,3% (113) — დაინფიცირდა ვერტიკალური გადაცემის გზით; 0,5% (41) -— სისხლის რეციპიენტია; 0,5 % (50) — გადაცემის გზა დაუდგენელია; \nშიდსის ცენტრის ინფორმაციით, აივ ინფიცირების ყველაზე მეტი შემთხვევა რეგისტრირებულია:\n თბილისში — 3 367; სამეგრელოში — 1 212; იმერეთში — 1 079; აჭარაში — 1 023; კახეთში — 449; ქვემო ქართლში — 515; შიდა ქართლში — 337; გურიაში — 190; სამცხე-ჯავახეთში — 122. \nმათივე ცნობით, სულ საქართველოში გამოვლენილია 120 აივ ინფიცირებული ბავშვი. მათ შორის, 72 — ბიჭი, 48 — გოგო. მათგან 30 გარდაიცვალა, 3 კი ქვეყნიდან გავიდა.\n","link":"https://on.ge/story/87538-16-%E1%83%90%E1%83%92%E1%83%95%E1%83%98%E1%83%A1%E1%83%A2%E1%83%9D%E1%83%A1-%E1%83%9B%E1%83%9D%E1%83%9C%E1%83%90%E1%83%AA%E1%83%94%E1%83%9B%E1%83%94%E1%83%91%E1%83%98%E1%83%97-%E1%83%A1%E1%83%90%E1%83%A5%E1%83%90%E1%83%A0%E1%83%97%E1%83%95%E1%83%94%E1%83%9A%E1%83%9D%E1%83%A8%E1%83%98-%E1%83%90%E1%83%98%E1%83%95-%E1%83%98%E1%83%9C%E1%83%A4%E1%83%98%E1%83%AA%E1%83%98%E1%83%A0%E1%83%94%E1%83%91%E1%83%98%E1%83%A1-348-%E1%83%90%E1%83%AE%E1%83%90%E1%83%9A%E1%83%98-%E1%83%A8%E1%83%94%E1%83%9B%E1%83%97%E1%83%AE%E1%83%95%E1%83%94%E1%83%95%E1%83%90-%E1%83%93%E1%83%90%E1%83%A4%E1%83%98%E1%83%A5%E1%83%A1%E1%83%98%E1%83%A0%E1%83%93%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 15:34","imgUrl":"https://ross.on.ge/2018/05/18/1526642223.jpg","important":false,"fileName":"on.json"},"18 Aug. 2021, 12:11":{"source":"On","title":"ჰაიტიში მიწისძვრის შედეგად 1941 ადამიანი გარდაიცვალა","text":"\n    ბოლო ინფორმაციით, ჰაიტის მიწისძვრას 1941 ადამიანი ემსხვერპლა, ხოლო დაშავებულია 10 000-მდე. მიწისძვრა 14 აგვისტოს მოხდა და ძლიერი ნგრევა გამოიწვია. სამაშველო სამუშაოებს ხელი შეუშალა ძლიერმა წვიმამ, უამინდობამ და წყალდიდობამ. \nAljazeera ოფიციალურ პირებზე დაყრდნობით წერს, რომ მიწისძვრამ გაანადგურა 7000-ზე მეტი სახლი და დააზიანა თითქმის 5000, ხოლო 30 000-მდე ოჯახი უსახლკაროდ დარჩა. ასევე დაინგრა ან ძლიერ დაზიანდა საავადმყოფოები, სკოლები, ოფისები და ეკლესიები. ადგილობრივები დახმარებას ითხოვენ. \nUNICEF-ის შეფასებით, მიწისძვრის შედეგად დაახლოებით 1,2 მილიონი ადამიანი, მათ შორის 540 000 ბავშვი დაზარალდა.\n\n\n\n\n    \n    \n        \n                \n        \n                    \n                                                                                                            \n                        ფოტო: UNICEF\n                    \n                            \n            \n\n\n 7,2 მაგნიტუდის სიმძლავრის მიწისძვრა 10 კილომეტრის სიღრმეზე დედაქალაქ პორტ-ო-პრენსიდან 150 კილომეტრში მოხდა. მიწისძვრის შემდეგ, აშშ-ს ცუნამის განგაშის სისტემამ ცუნამის გაფრთხილება გასცა.\nაღსანიშნავია, რომ ჰაიტიზე 2010 წლის 12 იანვარს 7,0 მაგნიტუდის სიმძლავრის მიწისძვრა მოხდა, რომლის შედეგადაც 200 000-ზე მეტი ადამიანი დაიღუპა.\n","link":"https://on.ge/story/87518-%E1%83%B0%E1%83%90%E1%83%98%E1%83%A2%E1%83%98%E1%83%A8%E1%83%98-%E1%83%9B%E1%83%98%E1%83%AC%E1%83%98%E1%83%A1%E1%83%AB%E1%83%95%E1%83%A0%E1%83%98%E1%83%A1-%E1%83%A8%E1%83%94%E1%83%93%E1%83%94%E1%83%92%E1%83%90%E1%83%93-1941-%E1%83%90%E1%83%93%E1%83%90%E1%83%9B%E1%83%98%E1%83%90%E1%83%9C%E1%83%98-%E1%83%92%E1%83%90%E1%83%A0%E1%83%93%E1%83%90%E1%83%98%E1%83%AA%E1%83%95%E1%83%90%E1%83%9A%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 12:11","imgUrl":"https://joey.on.ge/2021/08/18/image1170x530cropped_1.jpg","important":false,"fileName":"on.json"},"18 Aug. 2021, 11:41":{"source":"On","title":"პირმა FB-ის ყალბი პროფილით აშშ-ში მცხოვრებს მოატყუა, რომ მის შვილს ფინანსური პრობლემები ჰქონდა და $300 გადმოარიცხინა — შსს","text":"\n    შინაგან საქმეთა სამინისტროს ინფორმაციით, 25 წლის პირმა კანადაში მცხოვრები საქართველოს მოქალაქის სახელით Facebook-ის ყალბი პროფილი შექმნა, მისწერა ამ მოქალაქის ნათესავს აშშ-ში და მოტყუებით გადმოარიცხვინა 300 აშშ დოლარი. კიბერდანაშაულთან ბრძოლის სამმართველომ თაღლითობაში ბრალდებული პირი უკვე დააკავა.\n\"გამოძიებით დადგინდა, რომ გ.ლ.-მ 2020 წლის დეკემბერში, კანადაში მცხოვრები საქართველოს მოქალაქის სახელით სოციალურ ქსელ ფეისბუქზე დაარეგისტრირა მომხმარებლის ყალბი პროფილი, რის შემდეგაც დაიმატა მეგობრები და მათგან ერთ ერთს, ამერიკის შეერთებულ შტატებში მცხოვრები ნ.ღ.-ს მისწერა თითქოს მის შვილს ჰქონდა ფინანსური პრობლემები, რის გამოც საქართველოში სასწრაფო უნდა გადაეგზავნა 300 აშშ დოლარი.\nნ.ღ-მ ჩათვალა, რომ რეალურად კომუნიკაცია ჰქონდა მის ნათესავთან, რის გამოც იმავე დღეს, სწრაფი გზავნილების საერთაშორისო სისტემის მეშვეობით, ამერიკის შეერთებული შტატებიდან საქართველოში, გ.ლ-ს სახელზე გამოგზავნა თანხა 300 აშშ დოლარის ოდენობით. აღნიშნული თანხა გ.ლ.-მ გაანაღდა ერთ-ერთი კომერციული ბანკის ფილიალიდან, რითაც ნ.ღ-ს მიადგა მნიშვნელოვანი ზიანი\", — ვკითხულობთ წყების მიერ გავრცელებულ განცხადებაში.\nგამოძიება სსსკ-ის 180-ე მუხლის მე-2 ნაწილის ბ ქვეპუნქტით მიმდინარეობს. დანაშაულები 4-დან 7 წლამდე თავისუფლების აღკვეთას ითვალისწინებს.\n","link":"https://on.ge/story/87521-%E1%83%9E%E1%83%98%E1%83%A0%E1%83%9B%E1%83%90-fb-%E1%83%98%E1%83%A1-%E1%83%A7%E1%83%90%E1%83%9A%E1%83%91%E1%83%98-%E1%83%9E%E1%83%A0%E1%83%9D%E1%83%A4%E1%83%98%E1%83%9A%E1%83%98%E1%83%97-%E1%83%90%E1%83%A8%E1%83%A8-%E1%83%A8%E1%83%98-%E1%83%9B%E1%83%AA%E1%83%AE%E1%83%9D%E1%83%95%E1%83%A0%E1%83%94%E1%83%91%E1%83%A1-%E1%83%9B%E1%83%9D%E1%83%90%E1%83%A2%E1%83%A7%E1%83%A3%E1%83%90-%E1%83%A0%E1%83%9D%E1%83%9B-%E1%83%9B%E1%83%98%E1%83%A1-%E1%83%A8%E1%83%95%E1%83%98%E1%83%9A%E1%83%A1-%E1%83%A4%E1%83%98%E1%83%9C%E1%83%90%E1%83%9C%E1%83%A1%E1%83%A3%E1%83%A0%E1%83%98-%E1%83%9E%E1%83%A0%E1%83%9D%E1%83%91%E1%83%9A%E1%83%94%E1%83%9B%E1%83%94%E1%83%91%E1%83%98-%E1%83%B0%E1%83%A5%E1%83%9D%E1%83%9C%E1%83%93%E1%83%90-%E1%83%93%E1%83%90-300-%E1%83%93%E1%83%9D%E1%83%9A%E1%83%90%E1%83%A0%E1%83%98-%E1%83%92%E1%83%90%E1%83%93%E1%83%9B%E1%83%9D%E1%83%90%E1%83%A0%E1%83%98%E1%83%AA%E1%83%AE%E1%83%95%E1%83%98%E1%83%9C%E1%83%90-%E1%83%A8%E1%83%A1%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"18 Aug. 2021, 11:41","imgUrl":"https://joey.on.ge/2021/08/18/S_611cb9d6b7f28.jpg","important":false,"fileName":"on.json"}}