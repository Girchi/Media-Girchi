{"20 Aug. 2021, 20:14":{"source":"On","title":"ეროვნულმა ბანკმა რეზერვებიდან $30 მილიონი გაყიდა","text":"\n    საქართველოს ეროვნულმა ბანკმა სავალუტო აუქციონზე 30 მილიონი დოლარი გაყიდა. გავრცელებული რელიზის მიხედვით, საშუალო შეწონილმა გაცვლითმა კურსმა 3,1249 შეადგინა.\nშეგახსენებთ, რომ საქართველოს ეროვნულმა ბანკმა მიმდინარე წელს რვა სავალუტო ინტერვენცია განახორციელა და ჯამურად 272,9 მლნ დოლარი გაყიდა.\nეროვნული ბანკის მიერ სავალუტო აუქციონზე დოლარის გატანის ძირითადი მიზანი ლარის კურსის დასტაბილურებაა.\n","link":"https://on.ge/story/87677-%E1%83%94%E1%83%A0%E1%83%9D%E1%83%95%E1%83%9C%E1%83%A3%E1%83%9A%E1%83%9B%E1%83%90-%E1%83%91%E1%83%90%E1%83%9C%E1%83%99%E1%83%9B%E1%83%90-%E1%83%A0%E1%83%94%E1%83%96%E1%83%94%E1%83%A0%E1%83%95%E1%83%94%E1%83%91%E1%83%98%E1%83%93%E1%83%90%E1%83%9C-30-%E1%83%9B%E1%83%98%E1%83%9A%E1%83%98%E1%83%9D%E1%83%9C%E1%83%98-%E1%83%92%E1%83%90%E1%83%A7%E1%83%98%E1%83%93%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 20:14","imgUrl":"https://ross.on.ge/2021/02/01/1612170991_6017c860ebe97.jpg","important":false,"fileName":"on.json"},"20 Aug. 2021, 17:25":{"source":"On","title":"ლარი გამყარდა","text":"\n    20 აგვისტოს ვაჭრობის შედეგად, ლარი როგორც დოლართან, ასევე ევროსთან მიმართებით გამყარდა.\nდღეს დადგენილი კურსის მიხედვით, ერთი დოლარის ღირებულება 3,1257 ლარი გახდა, რაც, აქამდე მოქმედ კურსთან შედარებით, 0,66 თეთრით გამყარებას ნიშნავს.\nრაც შეეხება ევროს, ამ ვალუტასთან მიმართებით ლარი 1 თეთრით გამყარდა და ერთი ევრო 3,6514 ლარს გაუტოლდა.\nშეგახსენებთ, რომ ლარის კურსის მერყეობის შესამცირებლად, საქართველოს ეროვნულმა ბანკმა მიმდინარე წელს 8 სავალუტო ინტერვენცია განახორციელა და ჯამურად 272,9 მლნ დოლარი გაყიდა. მათ შორის, ბოლო სავალუტო აუქციონი დღეს შედგა, სადაც ეროვნულმა ბანკმა 30 მილიონი დოლარი გაყიდა.\nსებ-ის მიერ დღეს დადგენილი გაცვლითი კურსი ხვალ, 21 აგვისტოს შევა ძალაში.\n","link":"https://on.ge/story/87667-%E1%83%9A%E1%83%90%E1%83%A0%E1%83%98-%E1%83%92%E1%83%90%E1%83%9B%E1%83%A7%E1%83%90%E1%83%A0%E1%83%93%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 17:25","imgUrl":"https://chandler.on.ge/2021/04/12/shutterstock_1436330990.jpg","important":false,"fileName":"on.json"},"20 Aug. 2021, 16:09":{"source":"On","title":"თალიბანის მებრძოლებმა DW-ს ჟურნალისტის ძებნისას მისი ნათესავი მოკლეს","text":"\n    თალიბანის მებრძოლებმა, რომლებიც გერმანული მედიის, Deutsche Welle-ს ჟურნალისტს ეძებდნენ, მისი ოჯახის ერთი წევრი მოკლეს, მეორე კი მძიმედ დაშავდა. DW-ს ინფორმაციით, ჟურნალისტი ამ დროისთვის გერმანიაშია. მისი სხვა ნათესავები თალიბანის სასტიკ რეჟიმს გაექცნენ და იძულებულნი არიან დაიმალონ.\nDW-ს დირექტორმა, პიტერ ლიმბურგმა მომხდარი ფაქტი დაგმო და გერმანიის ხელისუფლებას მოქმედებისკენ მოუწოდა. \n\"გუშინ თალიბანის მიერ ჩვენი ერთ-ერთი რედაქტორის ახლო ნათესავის მკვლელობა წარმოუდგენლად ტრაგიკულია და მოწმობს იმ მწვავე საფრთხის შესახებ, რომელიც ჩვენს ყველა თანამშრომელს და მათ ოჯახის წევრებს ემუქრებათ ავღანეთში. \nაშკარაა, რომ თალიბები უკვე აწარმოებენ ჟურნალისტების ორგანიზებულ ჩხრეკას, როგორც ქაბულში, ისე პროვინციებში. ჩვენ დრო გვეწურება\", — განაცხადა ლიმბურგმა. \nგამოცემის ინფორმაციით, თალიბანმა დაარბია DW-ს სულ მცირე სამი ჟურნალისტის სახლი. დაჯგუფების წევრები დევნიან, იტაცებენ და კლავენ სხვადასხვა მედიასაშუალებებში მომუშავე ჟურნალისტებს და მათ ოჯახის წევრებს. \nსავარაუდოდ, თალიბანის წევრებმა გაიტაცეს კერძო ტელევიზიის, Ghargasht TV-ის ჟურნალისტი, ნემატულაჰ ჰემატი და დახვრიტეს რადიო Paktia Ghag-ის ხელმძღვანელი ტოოფან ომარი. ასევე, სავარაუდოდ თალიბების წარმომადგენელმა ორმა კაცმა, ორ აგვისტოს ჯალალაბადის ქუჩაში მოკლa გერმანული გაზეთის, Die Zeit-ის თანამშრომელი და მთარგმნელი ამდადულაჰ ჰამდარდი. ერთი თვის წინ კი, გარდაიცვალა მსოფლიოში ცნობილი ინდოელი ფოტოგრაფი და პულიცერის პრემიის ლაურეატი დანიელ სიდიკი, მისი მკვლელობაც თალიბანის პასუხისმგებლობაა.\nგერმანიის ჟურნალისტთა ასოციაცია (DJV) ასევე მოუწოდებს გერმანიის მთავრობას, მიიღოს სწრაფი ზომები. გაერთიანების თავმჯდომარის თქმით, გერმანია არ უნდა იყოს უმოქმედოდ, როცა ჟურნალისტებს დევნიან და კლავენ. მისი თქმით, აუცილებელია ამ ჟურნალისტების გადარჩენა და გერმანიაში თავშესაფრის მიცემა. \nთალიბანმა ხელისუფლების ყველა წარმომადგენლისათვის საყოველთაო \"ამნისტია გამოაცხადა\" და მთავრობაში ქალები მიიწვია. მათი თქმით, ხალხს შეუძლია, დაუბრუნდეს თავის რუტინულ ყოველდღიურობას. ამის მიუხედავად, ისინი დევნიან ქუჩაში დამოუკიდებლობის დღის აღსანიშნავად გამოსულ მოქალაქეებს, იმ ქალებს, რომლის ჩაცმის სტილიც არ მოსწონთ, ჟურნალისტებს და ახლა უკვე მათ ოჯახის წევრებსაც. \n","link":"https://on.ge/story/87657-%E1%83%97%E1%83%90%E1%83%9A%E1%83%98%E1%83%91%E1%83%94%E1%83%91%E1%83%9B%E1%83%90-dw-%E1%83%A1-%E1%83%9F%E1%83%A3%E1%83%A0%E1%83%9C%E1%83%90%E1%83%9A%E1%83%98%E1%83%A1%E1%83%A2%E1%83%98%E1%83%A1-%E1%83%9D%E1%83%AF%E1%83%90%E1%83%AE%E1%83%98%E1%83%A1-%E1%83%AC%E1%83%94%E1%83%95%E1%83%A0%E1%83%98-%E1%83%9B%E1%83%9D%E1%83%99%E1%83%9A%E1%83%94%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 16:09","imgUrl":"https://ross.on.ge/2021/08/20/5341699a-6327-4a8a-b3d1-884937ff79f2.jpg","important":false,"fileName":"on.json"},"20 Aug. 2021, 15:41":{"source":"On","title":"რატომ დაგვიანდა ორსულთა ვაქცინაცია საქართველოში — გამყრელიძის პასუხი","text":"\n    დაავადებათა კონტროლის ეროვნული ცენტრის დირექტორმა, ამირან გამყრელიძემ ისაუბრა, თუ რატომ დაგვიანდა საქართველოში ორსულთა ვაქცინაცია და დაასახელა კონკრეტული მიზეზებიც. ამირან გამყრელიძის განმარტებით, მსოფლიო მასშტაბით ორსულთა ვაქცინაცია დღესდღეობით დაშვებულია სამი ვაქცინით — Pfizer, Moderna და AstraZeneca.\nსაქართველოში ამ ეტაპზე აცრა ოთხი — Pfizer, AstraZeneca, Sinopharm და Sinovac ვაქცინებით მიმდინარეობს. გამყრელიძის თქმით, ორსულებს ჩინური ვაქცინით ვერ აცრიდნენ, რადგან მიუხედავად იმისა, რომ ინაქტივირებული ვაქცინებია, მასზე კვლევები არ არის ჩატარებული. ამასთან როგორც გამყრელიძე ამბობს, AstraZeneca-ს შემთხვევაში არსებობს ასაკობრივი ზღვარი, 45 წელი.\n\"Pfizer-ის მნიშვნელოვანი დოზები ქვეყანაში შემოვიდა ივნისი-ივლისის პერიოდში, ამიტომაც, სამწუხაროდ, ჩვენ ვერ დავიწყეთ ორსულთა აცრები\", — განმარტა გამყრელიძემ.\nამირან გამყრელიძის შეფასებით, ორსულთა ვაქცინაციის დაგვიანების კიდევ ერთი მიზეზია ზედმეტი სიფრთხილე, როგორც თავად ორსულების, ასევე მედპერსონალის მხრიდანაც.\n\"სამწუხაროდ ბევრი ჩემი კოლეგა არ ურჩევდა და არ ურჩევს ორსულებს აცრას, არადა აუცილებელია, რომ ორსულები აიცრან. არის Pfizer-ის შესაბამისი მარაგი ქვეყანაში, რომ ისინი აიცრან და აუცილებელია, რომ ისინი აიცრან. აცრა სწორედ იცავს ორსულს, ორსული მოგეხსენებათ, მომატებული რისკია ყოველგვარი ინფექციური დაავადებისა, მათ შორის კოვიდისაც\", — თქვა ამირან გამყრელიძემ. \nამირან გამყრელიძემ კიდევ ერთხელ მოუწოდა ორსულებს აცრისკენ და თქვა ისიც რომ ორსულთა გარდაცვალების საკმაოდ ცუდი მაჩვენებელი გვაქვს. კერძოდ, მისი თქმით, შარშან ორსულის კორონავირუსით გარდაცვალების მხოლოდ ერთი შემთხვევა გვქონდა, ხოლო წელს — 8.\n\"დედათა სიკვდილიანობა, ორსულთა სიკვდილიანობა, მოგეხსენებათ, არის ერთ-ერთი მნიშვნელოვანი ინდიკატორი ქვეყნისა და ჯანდაცვის სისტემის განვითარების. კოვიდის პერიოდში, სამწუხაროდ, მოიმატა ორსულთა გარდაცვალების შემთხვევებმა. და ჩვენც გვაქვს საქართველოში, განსაკუთრებით წელს. შარშან გვქონდა ერთი, წელს უკვე დადასტურებული 8 შემთხვევა და მე-9 გახლავთ შესწავლის სტადიაში\", — თქვა გამყრელიძემ.\nგაიგე მეტი:\n ორსულები და ვაქცინაცია — რატომ და როგორ უნდა აიცრათ \n","link":"https://on.ge/story/87656-%E1%83%A0%E1%83%90%E1%83%A2%E1%83%9D%E1%83%9B-%E1%83%93%E1%83%90%E1%83%92%E1%83%95%E1%83%98%E1%83%90%E1%83%9C%E1%83%93%E1%83%90-%E1%83%9D%E1%83%A0%E1%83%A1%E1%83%A3%E1%83%9A%E1%83%97%E1%83%90-%E1%83%95%E1%83%90%E1%83%A5%E1%83%AA%E1%83%98%E1%83%9C%E1%83%90%E1%83%AA%E1%83%98%E1%83%90-%E1%83%A1%E1%83%90%E1%83%A5%E1%83%90%E1%83%A0%E1%83%97%E1%83%95%E1%83%94%E1%83%9A%E1%83%9D%E1%83%A8%E1%83%98-%E1%83%92%E1%83%90%E1%83%9B%E1%83%A7%E1%83%A0%E1%83%94%E1%83%9A%E1%83%98%E1%83%AB%E1%83%98%E1%83%A1-%E1%83%9E%E1%83%90%E1%83%A1%E1%83%A3%E1%83%AE%E1%83%98","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 15:41","imgUrl":"https://phoebe.on.ge/2021/08/17/BESO0208.jpg","important":false,"fileName":"on.json"},"20 Aug. 2021, 16:01":{"source":"On","title":"თალიბებმა ქაბულის აეროპორტისკენ მიმავალი გერმანიის მოქალაქე დაჭრეს","text":"\n    DW-ის ინფორმაციით, თალიბებმა ქაბულის აეროპორტისკენ მიმავალი გერმანიის მოქალაქე დაჭრეს. ეს პირველი შემთხვევა არ არის, როდესაც თალიბები ევაკუაციის მცდელობისას ხალხს ესვრიან. \n\"გერმანელ სამოქალაქო პირს ქაბულის აეროპორტში ცეცხლსასროლი იარაღით ჭრილობა მიაყენეს. ის სამედიცინო დახმარებას იღებს, მის სიცოცხლეს საფრთხე არ ემუქრება და მალე გაფრინდება\", — განაცხადა მთავრობის წარმომადგენლის მოადგილემ ულრიკე დემერმა.\nროგორ გერმანიის თავდაცვის სამინისტრო Twitter-ზე წერს, გერმანია ქაბულში ევაკუაციისთვის ორ სპეცდანიშნულების ვეტრმფრენს აგზავნის. \n\n            Wir erweitern unsere Operation in #Afghanistan. Darüber haben wir gerade den Deutschen Bundestag informiert. Noch heute werden 2 Hubschrauber des Typs H-145M nach #Kabul verlegen. Dadurch sollen zu Schützende von ihrem Aufenthaltsort in Kabul auf den Flughafen gebracht werden. pic.twitter.com/PTy2GPZC17— Verteidigungsministerium (@BMVg_Bundeswehr) August 20, 2021\n\n    \nგერმანიის შეიარაღებული ძალები გეგმავს საჰაერო ხომალდების გამოყენებას, რათა ქაბულის აეროპორტიდან და თალიბების მიერ კონტროლილებადი სხვა ტერიტორიებიდან მცირე ჯგუფები გამოიყვანოს. \nორშაბათიდან დღემდე გერმანულმა სამხედრო თვითმფრინავებმა 1600-ზე მეტი ადამიანის ევაკუაცია განახორციელა.\n","link":"https://on.ge/story/87659-%E1%83%97%E1%83%90%E1%83%9A%E1%83%98%E1%83%91%E1%83%94%E1%83%91%E1%83%9B%E1%83%90-%E1%83%A5%E1%83%90%E1%83%91%E1%83%A3%E1%83%9A%E1%83%98%E1%83%A1-%E1%83%90%E1%83%94%E1%83%A0%E1%83%9D%E1%83%9E%E1%83%9D%E1%83%A0%E1%83%A2%E1%83%98%E1%83%A1%E1%83%99%E1%83%94%E1%83%9C-%E1%83%9B%E1%83%98%E1%83%9B%E1%83%90%E1%83%95%E1%83%90%E1%83%9A%E1%83%98-%E1%83%92%E1%83%94%E1%83%A0%E1%83%9B%E1%83%90%E1%83%9C%E1%83%94%E1%83%9A%E1%83%98-%E1%83%93%E1%83%90%E1%83%AD%E1%83%A0%E1%83%94%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 16:01","imgUrl":"https://monica.on.ge/2021/08/20/97ef2a1a-4381-4e0f-9392-bcc114fd00c4.jpg","important":false,"fileName":"on.json"},"20 Aug. 2021, 17:49":{"source":"On","title":"მერკელი მოსკოვში პუტინს ხვდება","text":"\n    გერმანიის კანცლერი, ანგელა მერკელი მოსკოვში რუსეთის პრეზიდენტს, ვლადიმერ პუტინს ხვდება. DW-ის ინფორმაციით, შეხვედრა შეეხება ისეთ საკითხებს, როგორებიცაა ვითარება ავღანეთსა და ბელარუსში, ჩრდილოეთის ნაკადი 2-ის ბედი, რუსი ოპოზიციონერი, ალექსეი ნავალნის მოწამვლის საქმის გამოძიება და სხვა.\nDW-ის განცხადებით, შეხვედრა, სავარაუდოდ, 2 საათს გაგრძელდება და დასრულების შემდეგ, საერთო კონფერენცია იქნება. კონფერენციის შემდეგ, მერკელი ბერლინში დაბრუნდება.\nგამოცემის ცნობით, პუტინთან შეხვედრამდე მერკელმა უცნობი ჯარისკაცის საფლავი ყვავილებით შეამკო. ეს მერკელისთვის კანცლერის სტატუსით მოსკოვში ბოლო ოფიციალური ვიზიტი იქნება. პუტინსა და ანგელა მერკელს შორის ბოლო შეხვედრა 2020 წლის იანვარში შედგა.\n","link":"https://on.ge/story/87670-%E1%83%9B%E1%83%94%E1%83%A0%E1%83%99%E1%83%94%E1%83%9A%E1%83%98-%E1%83%9B%E1%83%9D%E1%83%A1%E1%83%99%E1%83%9D%E1%83%95%E1%83%A8%E1%83%98-%E1%83%9E%E1%83%A3%E1%83%A2%E1%83%98%E1%83%9C%E1%83%A1-%E1%83%AE%E1%83%95%E1%83%93%E1%83%94%E1%83%91%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 17:49","imgUrl":"https://chandler.on.ge/2021/08/20/1629466343_611fb30b24411.jpg","important":false,"fileName":"on.json"},"20 Aug. 2021, 17:12":{"source":"On","title":"47 წლის კოვიდინფიცირებულმა ქალმა ტყუპები გააჩინა","text":"\n    47 წლის კოვიდინფიცირებულმა ქალმა კლინიკა ბომონდში ტყუპების გააჩინა. როგორც კლინიკაში აცხადებენ, დედისა და ბავშვების ჯანმრთელობის მდგომარეობა სტაბილურია.\n\"ქალბატონი შვილს 10 წლის განმავლობაში ელოდა. ტყუპი ქალ-ვაჟი ქვეყანას ფერიცვალების დღესასწაულზე, საკეისრო კვეთის გზით მოევლინა\", — ვკითხულობთ კლინიკა ბომონდის განცხადებაში.\nკლინიკის ინფორმაციით, გასული 24 საათის განმავლობაში კლინიკაში 10 ახალშობილი დაიბადა. აქედან 7 ფიზიოლოგიურ, ხოლო 3 კოვიდსამეანო განყოფილებაში გაჩნდა.\n","link":"https://on.ge/story/87666-47-%E1%83%AC%E1%83%9A%E1%83%98%E1%83%A1-%E1%83%99%E1%83%9D%E1%83%95%E1%83%98%E1%83%93%E1%83%98%E1%83%9C%E1%83%A4%E1%83%98%E1%83%AA%E1%83%98%E1%83%A0%E1%83%94%E1%83%91%E1%83%A3%E1%83%9A%E1%83%9B%E1%83%90-%E1%83%A5%E1%83%90%E1%83%9A%E1%83%9B%E1%83%90-%E1%83%A2%E1%83%A7%E1%83%A3%E1%83%9E%E1%83%94%E1%83%91%E1%83%98-%E1%83%92%E1%83%90%E1%83%90%E1%83%A9%E1%83%98%E1%83%9C%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 17:12","imgUrl":"https://phoebe.on.ge/2021/08/20/ty.jpg","important":false,"fileName":"on.json"},"20 Aug. 2021, 19:07":{"source":"On","title":"ვერ ვხსნი, რატომ შეიძლება ექიმი იყოს ანტივაქსერი, ეს სრულიად შეუთავსებელია ამ პროფესიასთან — ივანე ჩხაიძე","text":"\n    იაშვილის სახელობის ბავშვთა ცენტრალური საავადმყოფოს სამედიცინო დირექტორი, ივანე ჩხაიძე აცხადებს, რომ ვაქცინაციის მიმართ უარყოფითი დამოკიდებულება სრულიად შეუთავსებელია ექიმის პროფესიასთან. ასე გამოეხმაურა ის ექიმთა იმ მცირე ნაწილს, რომლებიც კორონავირუსის ვაქცინის წინააღმდეგ გამოდიან.\n\"არსებობს ექიმების მცირე, მაგრამ, მაინც, ჩვენთვის მნიშვნელოვანი ნაწილი, რომელიც ვაქცინაცის წინააღმდეგია და აი ამ თავის წინააღმდეგობას და ნეგატიურ დამოკიდებულებას სხვებსაც უზიარებს — როგორც პაციენტებს ისე, რაც ყველაზე ცუდია, სხვადასხვა სოციალური ქსელის საშუალებით [ავრცელებს]. ეს არის მართლაც, ჩემთვის აუხსნელი, ახსნა არა მაქვს. ვერ ვხსნი ამას, რატომ შეიძლება ექიმი იყოს ანტივაქსერი. ეს სრულიად შეუთავსებელია ექიმის პროფესიასთან\", — განაცხადა ჩხაიძემ იმედის ეთერში.\nიაშვილის კლინიკის დირექტორი ამბობს, რომ კორონავირუსის საწინააღმდეგო ვაქცინა იმ გამოცდილი ტექნოლოგიით არის დამზადებული. მისი თქმით, ექიმებმა საკუთარი პასუხისმგებლობა უნდა იგრძნონ სანამ ანტივაქსერულ მოწოდებებს გაავრცელებენ.\n\"კორონავირუსის საწინააღმდეგო ვაქცინაცია ზუსტად იმ ტექნოლოგიებს ეყრდნობა, რაც უკვე არის გამოყენებული და უფრო თანამედროვესაც კი. არანაირი ობიექტური საფუძველი ექიმის მოწოდებას, ნებისმიერ ექიმის, რომ ვაქცინაცია არ ჩაიტარონ, არ აქვს. ეს არის პირდაპირ დანაშაული და ეს არის პროფესიის შეურაცხყოფა. ეს არის ღალატი.\nმე შეიძლება დავუჯერო ამ ექიმის მოწოდებას, არ გავიკეთო ვაქცინა, შემდეგ დამემართოს კორონავირუსი და მდგომარეობა დამიმძიმდეს, პასუხი პასუხისმგებლობა არის სწორედ ამ ადამიანის, ვინც მოუწოდა და ხმამაღლა გამოთქვა თავისი ნეგატიური დამოკიდებულება ვაქცინაციის მიმართ\", — განაცხადა ივანე ჩხაიძემ.\nჩხაიძის თქმით, პაციენტისთვის მნიშვნელოვანია იმის ცოდნა, რომ ექიმი ვისთანაც მიდის, მედდა, რომელიც გასინჯავს, მისთვის არის უსაფრთხო. \n","link":"https://on.ge/story/87676-%E1%83%95%E1%83%94%E1%83%A0-%E1%83%95%E1%83%AE%E1%83%A1%E1%83%9C%E1%83%98-%E1%83%A0%E1%83%90%E1%83%A2%E1%83%9D%E1%83%9B-%E1%83%A8%E1%83%94%E1%83%98%E1%83%AB%E1%83%9A%E1%83%94%E1%83%91%E1%83%90-%E1%83%94%E1%83%A5%E1%83%98%E1%83%9B%E1%83%98-%E1%83%98%E1%83%A7%E1%83%9D%E1%83%A1-%E1%83%90%E1%83%9C%E1%83%A2%E1%83%98%E1%83%95%E1%83%90%E1%83%A5%E1%83%A1%E1%83%94%E1%83%A0%E1%83%98-%E1%83%94%E1%83%A1-%E1%83%A1%E1%83%A0%E1%83%A3%E1%83%9A%E1%83%98%E1%83%90%E1%83%93-%E1%83%A8%E1%83%94%E1%83%A3%E1%83%97%E1%83%90%E1%83%95%E1%83%A1%E1%83%94%E1%83%91%E1%83%94%E1%83%9A%E1%83%98%E1%83%90-%E1%83%90%E1%83%9B-%E1%83%9E%E1%83%A0%E1%83%9D%E1%83%A4%E1%83%94%E1%83%A1%E1%83%98%E1%83%90%E1%83%A1%E1%83%97%E1%83%90%E1%83%9C-%E1%83%98%E1%83%95%E1%83%90%E1%83%9C%E1%83%94-%E1%83%A9%E1%83%AE%E1%83%90%E1%83%98%E1%83%AB%E1%83%94","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 19:07","imgUrl":"https://chandler.on.ge/2021/08/20/iv.jpg","important":false,"fileName":"on.json"},"20 Aug. 2021, 18:35":{"source":"On","title":"ყველა ქართველი უსაფრთხოდ ბრუნდება ქაბულიდან სახლში, მადლობა ჩვენს პარტნიორებს — პრეზიდენტი","text":"\n    სალომე ზურაბიშვილი ავღანეთიდან საქართველოს მოქალაქეების ქვეყანაში დაბრუნებისთვის საერთაშორისო პარტნიორებს მადლობა უხდის და ევაკუაციის მიმდინარე პროცესს სოლიდარობას უცხადებს. ამასთან დაკავშირებით პრეზიდენტმა განცხადება ტვიტერზე გამოაქვეყნა. \n\"ყველა ქართველი უსაფრთხოდ ბრუნდება ქაბულიდან სახლში. ჩვენ მადლობელი ვართ ჩვენი პარტნიორების — გაერთიანებული სამეფოს, თურქეთის, ამერიკის შეერთებული შტატების, რომლებიც დაეხმარნენ მათ ევაკუაციაში. ვითარება ჯერ კიდევ ძალიან შემაშფოთებელია. სოლიდარობას ვუცხადებ ჩვენს პარტნიორებს, რომლებიც ევაკუაციის პროცესს ახორციელებენ\", — წერს ის. \n\n        \n            Every Georgian is safely on the way home out of Kabul!We are grateful to our partners 🇬🇧 🇹🇷 🇺🇸 who helped with their evacuation.With the situation still very concerning, I express my solidarity with our partners handling the evacuation process.— Salome Zourabichvili (@Zourabichvili_S) August 20, 2021 \n        \n    \n    \nდღეს გახდა ცნობილი, რომ საქართველოს 16 მოქალაქე, რომლებიც ავღანეთში იმყოფებოდნენ და დაბრუნებას ითხოვდნენ, ქაბულიდან უკვე გამოფრინდნენ. ქაბული 17 აგვისტოს საქართველოს 6-მა მოქალაქემ დატოვა, ასევე, მედიაში ვრცელდება ინფორმაცია, რომ 19 აგვისტოს წამოვიდა კიდევ საქართველოს ორი მოქალაქე. \n","link":"https://on.ge/story/87672-%E1%83%A7%E1%83%95%E1%83%94%E1%83%9A%E1%83%90-%E1%83%A5%E1%83%90%E1%83%A0%E1%83%97%E1%83%95%E1%83%94%E1%83%9A%E1%83%98-%E1%83%A3%E1%83%A1%E1%83%90%E1%83%A4%E1%83%A0%E1%83%97%E1%83%AE%E1%83%9D%E1%83%93-%E1%83%91%E1%83%A0%E1%83%A3%E1%83%9C%E1%83%93%E1%83%94%E1%83%91%E1%83%90-%E1%83%A5%E1%83%90%E1%83%91%E1%83%A3%E1%83%9A%E1%83%98%E1%83%93%E1%83%90%E1%83%9C-%E1%83%A1%E1%83%90%E1%83%AE%E1%83%9A%E1%83%A8%E1%83%98-%E1%83%9B%E1%83%90%E1%83%93%E1%83%9A%E1%83%9D%E1%83%91%E1%83%90-%E1%83%A9%E1%83%95%E1%83%94%E1%83%9C%E1%83%A1-%E1%83%9E%E1%83%90%E1%83%A0%E1%83%A2%E1%83%9C%E1%83%98%E1%83%9D%E1%83%A0%E1%83%94%E1%83%91%E1%83%A1-%E1%83%9E%E1%83%A0%E1%83%94%E1%83%96%E1%83%98%E1%83%93%E1%83%94%E1%83%9C%E1%83%A2%E1%83%98","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 18:35","imgUrl":"https://rachel.on.ge/2021/04/20/3_607ece4f50e6f.jpg","important":false,"fileName":"on.json"},"20 Aug. 2021, 16:08":{"source":"On","title":"გამყრელიძის თქმით, რეგულაციების დაცვა კიდევ წელიწად-ნახევარი ან შესაძლოა, უფრო დიდხანს დაგვჭირდეს","text":"\n    დაავადებათა კონტროლის ეროვნული ცენტრის დირექტორის, ამირან გამყრელიძის განცხადებით, რეგულაციების დაცვა კიდევ წელიწად-ნახევარი ან შესაძლოა, უფრო დიდხანს დაგვჭირდეს. ამის შესახებ მან ვებინარზე ისაუბრა.\n\"ჩვენ უნდა გავითავისოთ, რომ ომში ვართ დღეს სამყაროსთან, ვინ ვის დაამარცხებს რთულია, აქედან გამომდინარე, ამარცხებს მას, მხოლოდ და მხოლოდ, აცრა და რეგულაციებს დაცვა, რომელიც დაგვჭირდება კიდევ კარგა ხანს, წელიწადი, წელიწად-ნახევარი და მეტი კიდევ, შეიძლება. იმიტომ, რომ ეს ვირუსი ებრძვის სამყაროს, იცვლის თავის გენეტიკურ შენობას, მუტაცია ხდება ხშირი იმიტომ, რომ ადაპტირდეს და უფრო მეტი ადამიანი დააზიანოს, აქედან გამომდინარე, იცავს, მხოლოდ და მხოლოდ, აცრა\", — განაცხადა მან.\nმისი თქმით, მოწოდებები, რომ სექტემბრიდან ორჯერადად აცრილებისთვის და აუცრელებისთვის, შესაძლოა, სხვადასხვა რეგულაცია დაწესდეს, დისკრიმინაციული არ არის, რადგან რთული ეპიდემიოლოგიური ვითარება რომ თავიდან ავიცილოთ, აცრა აუცილებელია.\n\"გვაბრალებენ ახლა, რომ ადამიანის უფლებებს ვარღვევთ, როცა ასეთ მოწოდებებს ვაკეთებთ, დისკრიმინაციაა. არ არის ეს არც დისკრიმინაცია და არც ადამიანის უფლებების დარღვევა. მსოფლიოში არის პანდემია, ეპიდემია. თან, ეს არ არის ის ეპიდემია, რომელიც გვინახავს ხოლმე ხშირად. ეს არის ეპიდემია და პანდემია, რომელიც 100 წელიწადში ერთხელ და რომელმაც უკვე შეიწირა ოთხ-ნახევარი მილიონი ადამიანის სიცოცხლე და საქართევლოში 6 649. ეს რომ თავიდან ავიცილოთ, უნდა ავიცრათ\", — განაცხადა მან.\nNCDC-ის რეკომენდაციაა, რომ სექტემბრიდან სხვადასხვა დაწესებულებაში შესვლა გარკვეული პირობებით გახდეს შესაძლებელი. კერძოდ, საუბარია, რომ მოქალაქეები დაიშვან მხოლოდ იმ შემთხვევაში, თუ არიან მინიმუმ ერთი დოზით აცრილები ან წარადგენენ კორონავირუსის საწინააღმდეგო ტესტის უარყოფით პასუხს. იმ შემთხვევაში კი, თუ ეს რეკომენდაცია ძალაში შევა, ტესტი უფასო აღარ იქნება. თუმცა გამყრელიძის განცხადებით, თუ ტესტირება ფასიანი გახდა, ორჯერადად აცრილებისთვის, შესაძლოა, უფასო იყოს.\n","link":"https://on.ge/story/87660-%E1%83%92%E1%83%90%E1%83%9B%E1%83%A7%E1%83%A0%E1%83%94%E1%83%9A%E1%83%98%E1%83%AB%E1%83%98%E1%83%A1-%E1%83%97%E1%83%A5%E1%83%9B%E1%83%98%E1%83%97-%E1%83%A0%E1%83%94%E1%83%92%E1%83%A3%E1%83%9A%E1%83%90%E1%83%AA%E1%83%98%E1%83%94%E1%83%91%E1%83%98%E1%83%A1-%E1%83%93%E1%83%90%E1%83%AA%E1%83%95%E1%83%90-%E1%83%99%E1%83%98%E1%83%93%E1%83%94%E1%83%95-%E1%83%AC%E1%83%94%E1%83%9A%E1%83%98%E1%83%AC%E1%83%90%E1%83%93-%E1%83%9C%E1%83%90%E1%83%AE%E1%83%94%E1%83%95%E1%83%90%E1%83%A0%E1%83%98-%E1%83%90%E1%83%9C-%E1%83%A3%E1%83%A4%E1%83%A0%E1%83%9D-%E1%83%93%E1%83%98%E1%83%93%E1%83%AE%E1%83%90%E1%83%9C%E1%83%A1-%E1%83%93%E1%83%90%E1%83%92%E1%83%95%E1%83%AD%E1%83%98%E1%83%A0%E1%83%93%E1%83%94%E1%83%91%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 16:08","imgUrl":"https://chandler.on.ge/2020/06/14/1591873077.jpg","important":false,"fileName":"on.json"},"20 Aug. 2021, 22:05":{"source":"On","title":"","text":"\n                რა ხდება\nავღანეთში განვითარებულ მოვლენებზე პასუხისმგებლობა ოთხ პრეზიდენტზე ნაწილდება, თუმცა მხოლოდ ჯო ბაიდენი იქნება დასასრულის და, სიმართლე რომ ვთქვათ, არც ისე დამაიმედებელი დასასრულის სიმბოლო. \nთალიბანის გამარჯვება ავღანეთში უსაფრთხოებისთვის ახალ გამოწვევებს ქნის და ზოგიერთებისთვის ამცირებს ამერიკის, როგორც საიმედო პარტნიორის იმიჯს. ბაიდენის საპრეზიდენტო კამპანიაში ხშირად მოისმენდით სიტყვებს \"America Is back\" [ამერიკა დაბრუნდა], რაც, პირველ რიგში, საერთაშორისო ასპარეზზე მისი პოზიციების გამყარებასა და სისტემაში უსაფრთხოების მაქსიმიზაციასთან ასოცირდებოდა, თუმცა ახლა გაჩნდა განცდა, რომ ამერიკა კი არ დაბრუნდა, არამედ დაიწყო მისი, როგორც გავლენიანი აქტორის დაღმასვლა.\nმრავალწლიანი პარტიზანული ომის შემდეგ, ავღანეთიდან ამერიკის შეერთებული შტატების სამხედრო შენაერთის გასვლიდან რამდენიმე დღეში, თალიბანმა ქვეყანა სრულად აიღო და დედაქალაქში, ქაბულში პრეზიდენტის სასახლე დაიკავა.\n        ქაბულის მოსახლეობა მას შემდეგ, რაც გაიგეს, რომ ქალაქში თალიბანის წარმომადგენლები შედიოდნენ.    ფოტო: NY Times     \nდედაქალაქის აღებამ დაბნეულობა და პანიკა გამოიწვია. წარსულში თალიბანის მმართველობის გამოცდილებამ ათასობით ავღანელი აიძულა ქვეყნიდან გასაქცევი გზა ეძებნა. სასოწარკვეთილი მოსახლეობის ევაკუაციის ამსახველი არაერთი ფოტო-ვიდეო გავრცელდა — ქვეყანაში \"ძალაუფლების მშვიდობიანი გადაბარების\" პროცესი დაიწყო. ყოველ შემთხვევაში, ასე ამბობს თალიბანი, თუმცა ფაქტები საპირისპიროზე მეტყველებს. \n        ქაბული მას შემდეგ, რაც ქალაქში თალიბანი შეიჭრა.    ფოტო: WSJ     \n15 აგვისტოს საღამოს ავღანეთის პრეზიდენტმა, აშრაფ ღანიმ განცხადება გაავრცელა, სადაც ნათქვამია, რომ რთული გადაწყვეტილების წინაშე დამდგარმა პირველმა პირმა ქვეყნის დატოვება ამჯობინა. \n\"დღეს მე დავდექი რთული არჩევანის წინ: უნდა წარვდგე შეიარაღებული თალიბების წინაშე, რომლებსაც სასახლის აღება უნდათ თუ დავტოვო ძვირფასი ქვეყანა, რომლის დაცვასაც ბოლო ოცი წელი მივუძღვენი. თუ არ შევაჩერებდი, უამრავი პატრიოტი დაიტანჯებოდა, ქაბული განადგურდებოდა, რაც ჰუმანიტარულ კატასტროფამდე მიგვიყვანდა ამ ექვსმილიონიან ქალაქში. თალიბანმა ნათლად მიმახვედრა, რომ მზად არიან თავს დაესხან მთელ ქაბულს და მის მოსახლეებს იმისთვის, რომ მე განმდევნონ. მე ვიფიქრე, რომ სისხლისღვრის ასარიდებლად, სჯობდა აქედან წასვლა\", — განაცხადა მან. \nმართალია, თავდაპირველად თალიბები ამბობდნენ, რომ ქალაქის ბრძოლით აღება და სისხლისღვრა არ სურდათ, თუმცა მოგვიანებით რამდენიმე დასახლებაში შევიდნენ — ისმოდა სროლის ხმა, იყვნენ დაშავებულები. თალიბების მტკიცებით, ეს იმიტომ გააკეთეს, რომ პოლიციამ და მთავრობამ ქალაქი დატოვა და საჭირო იყო \"წესრიგის უზრუნველყოფა\".\nჟურნალისტები ამბობენ, რომ თალიბანის რეჟიმის წარმომადგენლები ქუჩებში დადიან და კონკრეტულ ადამიანებს მოსაკლავად ეძებენ. \nამერიკასა და ბრიტანეთს ქაბულში დამატებითი ძალები შეყავთ, რათა საკუთარი მოსახლეობა მშვიდობიანად და უსაფრთხოდ დააბრუნონ სახლებში. ავღანეთიდან წასვლას ცდილობენ ადგილობრივებიც, რომლებიც სრულიად უიმედოდ არიან დარჩენილნი. \nამ ეტაპზე, ამერიკა შეინარჩუნებს წარმომადგენლობას ქაბულის საერთაშორისო აეროპორტში, რათა ათასობით მოქალაქის ევაკუაციის პროცესი დაჩქარდეს.\nსახელმწიფო დეპარტამენტის პრესსპიკერმა, ნედ პრაისმა განაცხადა, რომ ამერიკული ჯარები რჩებიან ქაბულის აეროპორტში და პენტაგონი მუშაობს იმისთვის, რომ მოქალაქეების გამოყვანა მშვიდობიანად დასრულდეს.\nავღანეთის პრეზიდენტისგან განსხვავებით, ვიცე-პრეზიდენტმა, ამრულა სალეჰმა, ავღანეთის კონსტიტუციის შესაბამისად, თავი პრეზიდენტის მოვალეობის შემსრულებლად გამოაცხადა და ავღანეთის ერთ-ერთ რეგიონში გამაგრდა, რომელიც თალიბებს დღემდე არ აუღიათ. \nმისი თქმით, არ აღიარებს თალიბანის გამარჯვებას და \"არასდროს იცხოვრებს ერთ ჭერქვეშ\" ისლამისტ ფუნდამენტალისტებთან. \n        ამრულა სალეჰი პანჯშირში აჰმედ მასუდთან და სხვა გენერლებთან ერთად.    ფოტო: Shehzad Younis/FB     \n\"არასდროს ვუღალატებ ჩემი გმირის, აჰმად მასუდის (გენერალი, რომელიც იბრძოდა საბჭოთა ჯარების წინააღმდეგ) მემკვიდრეობას\", — თქვა მან.\nსალეჰმა ანტი-თალიბანურ მოქალაქეებს მოუწოდა, შეუერთდნენ წინააღმდეგობის მოძრაობას, რომელსაც, \"განსხვავებით დასავლეთისგან, ბრძოლის სურვილი არ დაუკარგავს\". \nამასთან The Washington Post-ზე წერილი გამოაქვეყნა ავღანეთის სამოქალაქო ომის დროინდელი მხედართმთავრისა და ჩრდილოეთის ალიანსის მეთაურის, აჰმად შაჰ მასუდის შვილმა, რომელშიც ის ავღანელი ხალხის თალიბებისგან დასაცავად დასავლეთს დახმარებას სთხოვს. მასუდი ამბობს, რომ მოჯაჰედის მეომრები საბრძოლველად მზად არიან და იბრძოლებენ, მაგრამ დასავლეთის დახმარების გარეშე დამარცხდებიან და ეს ავღანელების საბოლოო დაღუპვის ტოლფასი იქნება.\n რა ხდება ქაბულში — განახლებადი \n            \n                ვინ არიან თალიბები\n1979 წელს საბჭოთა ჯარები ავღანეთში შეიჭრნენ. ხელისუფლებაში ჰაფიზულა ამინის მოსვლამ სსრკ-ს ბევრი საფიქრალი გაუჩინა — მათ აწუხებდათ ის ფაქტი, რომ ამინი ჩინეთთან და პაკისტანთან ცდილობდა კავშირების დამყარებას, ასევე, ხვდებოდა აშშ-ის დროებით წარმომადგენელსაც. შეჭრიდან მალევე ამინი მოკლეს და ხელისუფლება დროებით მოსკოვიდან ჩაყვანილ ბაბრაქ ქარმალს ჩააბარეს. \nაღნიშნული ქმედება აშშ-ის პრეზიდენტმა, ჯიმი კარტერმა \"მეორე მსოფლიო ომის შემდეგ მშვიდობისთვის შექმნილ ყველაზე დიდ საფრთხედ\" შეაფასა. მცირე პერიოდის განმავლობაში ჟენევაში ავღანეთის საკითხზე მოლაპარაკებები მიმდინარეობდა. მიხეილ გორბაჩოვის სათავეში მოსვლის შემდეგ, სსრკ-მ ავღანეთისადმი დამოკიდებულება შეცვალა. 1988 წელს ჟენევაში შეთანხმება შედგა — საბჭოთა კავშირი ავღანეთიდან გასვლას იწყებდა. \n1989-1992 წლები ავღანეთში საკმაოდ ქაოსური იყო. სსრკ-ს გასვლის შემდეგ დაიწყო არეულობა, მოხდა სამოქალაქო ომი, რომელიც 1992 წელს მოჯაჰედების მიერ ქაბულის დაკავებით დასრულდა. ამ არეულობამ თალიბანის აღმასვლას მისცა საფუძველი და ძალადობრივი ჯგუფი გააძლიერა. \nთალიბანის მოძრაობა, ანუ \"სტუდენტები\" 1990-იან წლებში ჩრდილოეთ პაკისტანში შეიქმნა. ეს იყო პუშტუნთა რელიგიურ-ფუნდამენტალისტური მოძრაობა, რომელიც, თავდაპირველად, დაფინანსებას საუდის არაბეთისაგან იღებდა. მათი მიზანი ისლამური ნორმების აღდგენა და ავღანეთში \"მშვიდობის დაბრუნება\" იყო. ორგანიზაცია უდიდეს მხარდაჭერას იღებდა პაკისტანისგანაც.\n        ფოტო: BBC/On.ge     \n1995 წელს სამხრეთ-დასავლეთ ავღანეთიდან მათი ძალაუფლება მთელ ქვეყანაზე ნელ-ნელა იზრდებოდა. 1995 წელსვე დაიკავეს პროვინცია ჰერათი, 1996 წელს კი ქაბული აიღეს. საბოლოო ჯამში, 1998 წლისთვის თალიბანი ავღანეთის 90%-ს აკონტროლებდა. \nთალიბანმა აკრძალა ტელევიზია, მუსიკა, კინო. გოგოებს შეუზღუდა სკოლაში სიარული და წაართვა განათლების მიღების ფუნდამენტური უფლება. ამ დროს თალიბანი საერთაშორისო ასპარეზზე მხოლოდ სამი ქვეყნის: პაკისტანის, საუდის არაბეთის და გაერთიანებული ემირატების მიერ იყო აღიარებული. ძალაუფლებაში ყოფნის დროს მათ პასუხისმგებლობაშია არაერთი მძიმე დანაშაული, უამრავი მკვლელობა და აფეთქება. \n1996-2001 წლებში თალიბანი ქვეყანას შარიათის კანონებით მართავდა. შარიათი ისლამის სისტემაში ერთგვარი ქცევის კოდექსია, რომელიც ყურანიდან გამომდინარეობს და მუსლიმების ნაწილში \"მარადიულ და შეუცვლელ\" ღვთიურ დადგენილებად მიიჩნევა. შარიათის კანონები ძალიან მკაცრია და რთულია მისი შეთავსება ადამიანის უფლებებთან — ის ითვალისწინებს ხელის ნაწილების მოჭრას ქურდობისთვის, ქვებით ჩაქოლვას, გაროზგვას და ა.შ.\nავღანეთში თალიბანის მმართველობის დროს განსაკუთრებით მკაცრი იყო მოპყრობა ქალების მიმართ: მათ არ შეეძლოთ საკუთარ აივანზე გასვლა, ზედმეტია საუბარი სამსახურსა და სკოლაში სიარულზე. მათ უნდა ეტარებინათ ბურკა — სამოსი, რომელიც მთელ სხეულს ფარავს. თუკი სახლის დატოვება სურდათ, მათ გვერდით აუცილებლად უნდა ყოფილიყო კაცი. აკრძალული იყო მაღალქუსლიანი ფეხსაცმელების ჩაცმა, ფოტოების გადაღება.\nქალებს კლავდნენ არჩევანის გაკეთების გამოც. მაგალითად, გოგო, რომელიც ქორწილიდან გაიქცა, რადგან ქორწინება არ სურდა, მეორე დღეს ნაწამები და გარდაცვლილი იპოვეს. თალიბანის დროს ავღანეთში ქალს არ ჰქონდა 12 წელზე უფროს ბიჭთან ურთიერთობის უფლება, თუკი ის მისი ოჯახის წევრი არ იყო. აკრძალული იყო მაკიაჟი, წვეულებები, ცეკვა, სიმღერა და ა.შ.\nთალიბანი მოსახლეობაში \"სამართლის აღსადგენად\" შარიათის უკიდურესად ექსტრემალურ მეთოდებს იყენებს — მათ შორის, უკვე ხსენებულ თითების მოჭრას, გაროზგვას, ქვებით ჩაქოლვას.\nმათ მიერ კონტროლირებად ტერიტორიაზე \"სასამართლო\" საჯარო მოსმენას ჰგავს — დამნაშავე რამდენიმე კომანდირის მიერ \"სამართლდება\" ყოველგვარი ფორმალური ადვოკატირების გარეშე. ადამიანებს, რომელთაც არანაირი სასამართლო გამოცდილება და ექსპერტიზა არ გააჩნიათ, გამოაქვთ განაჩენი არა კანონის, ადამიანის ფუნდამენტური უფლებების გათვალისწინების, არამედ შარიათის კანონების საფუძველზე. აღსრულებაც მათ მიერვე ხდება.\nრაც არ უნდა გასაკვირი იყოს, ამ მეთოდებს მოსახლეობაში საკმაოდ დიდ ნაწილში მეტი ლეგიტიმაცია გააჩნია, ვიდრე ავღანეთის ცენტრალური მთავრობის სასამართლოს.\nთალიბანის მიზანია ისლამური სახელმწიფოს შექმნა შარიათის ფუნდამენტალისტური ინტერპრეტაციის საფუძველზე. მას ძალას რამდენიმე კონკრეტული კომპონენტით ინარჩუნებს. პირველი ადგილობრივი ლეგიტიმაციაა — მათ მოახერხეს ადამიანების დარწმუნება, რომ ისლამური შარიათით ქვეყნის მართვა მწყობრ სახელმწიფოს შექმნის. გარდა ამისა, ისინი დიდ დახმარებას იღებენ პაკისტანისგან, როგორც სამხედრო, ისე ფინანსური კუთხით. მნიშვნელოვანია ნარკოტიკებიდან მიღებული თანხაც — მსოფლიოს ჰეროინის მარაგის 90% სწორედ ავღანეთზე მოდის, რაც თალიბანს დამატებითი რესურსით ამარაგებს.\n2001 წელს ამერიკის მიერ მართულმა კოალიციის ძალებმა თალიბანზე იერიში მიიტანეს და ამავე წლის დეკემბერში რეჟიმი დამარცხდა. თუმცა მას შემდეგ, რაც ამერიკის ყურადღება ერაყზე გადავიდა, ძალადობრივმა ჯგუფმა მოძლიერება და ბევრ ტერიტორიაზე კონტროლის აღება მოახერხა.\nმიუხედავად იმისა, რომ დაჯგუფება ახლა უარყოფს მსგავსებას იმ თალიბანთან, რომელიც ოდესღაც ქვეყანას მართავდა, ქაბულში შესვლიდან რამდენიმე დღეში მათი ქმედებებით ყველაფერი ნათელია.\n            \n                რატომ იყვნენ ამერიკის ჯარები ავღანეთში — თავდასხმა აშშ-ზე ანუ თავდასხმა დემოკრატიაზე\n2001 წლის 11 სექტემბერს ამერიკის შეერთებულ შტატებზე ტერორისტული თავდასხმა განხორციელდა — ის ალ-ქაიდას მიერ იყო კოორდინირებული. 19-მა ისლამისტმა 4 კომერციული სამგზავრო თვითმფრინავი გაიტაცა. 2 თვითმფრინავი მსოფლიო სავაჭრო ცენტრის ორ ცათამბჯენს დაეჯახა, 1 — პენტაგონს, 1 კი სომერსეტ-ქაუნთის (პენსილვანია) ველზე ჩამოვარდა. დაიღუპა ოთხივე თვითმფრინავის ყველა მგზავრი და შენობებში მყოფი ადამიანების დიდი ნაწილი. \n2002 წელს West point-ის გახსნის ცერემონიალზე აშშ-ის პრეზიდენტი, ჯორჯ ბუში ისტორიული სიტყვით გამოვიდა, რაც შემდეგში \"ბუშის დოქტრინის\" ჩამოყალიბების საფუძველი გახდა. მან თქვა, რომ შეკავების დოქტრინა ვერ იქნება მართებული სტრატეგია ტერორისტული ორგანიზაციების წინააღმდეგ და \"ახალი პრობლემებისთვის ახალი გადაჭრის გზების\" მოძებნაც დააანონსა. \n\"უკანასკნელი საუკუნის უდიდესი ნაწილის მანძილზე ამერიკის თავდაცვა ცივი ომის შეკავების დოქტრინებზე იყო დაფუძნებული. გარკვეულ შემთხვევებზე ეს სტრატეგიები კვლავ მოქმედია. თუმცა ახალი საფრთხეები შესაბამისი პასუხების მოფიქრებას მოითხოვს. შეკავება და მასიური ნაცვალგების სტრატეგია არაფერს ნიშნავს, როცა საქმე ტერორისტულ ქსელებს ეხებათ. შეჩერება არაა შესაძლებელი, როცა მასიური განადგურების იარაღის მქონე გაუწონასწორებელ დიქტატორებს შეუძლიათ ის იარაღი გამოიყენონ ან ტერორისტ მოკავშირეებს გადასცენ\", — განაცხადა გამოსვლაზე ბუშმა. \nკონგრესისადმი მიმართვის დროს ბუშმა თალიბანს რამდენიმე პირობა წაუყენა: ჩაებარებინა ამერიკისთვის ალ-ქაიდას ყველა ლიდერი, გაეთავისუფლებინა უკანონოდ დაკავებული ამერიკელი მოქალაქეები, დაეცვა უცხოელი დიპლომატები და ჟურნალისტები, დაეხურა მათ ტერიტორიაზე მდებარე ყველა ტერორისტული საწვრთნელი ბანაკი და ჩაებარებინა ყველა ტერორისტი შესაბამისი უწყებებისთვის. \n        ფლორიდაში, სკოლაში ვიზიტის დროს, პრეზიდენტ ჯორჯ ბუშს მისი ადმინისტრაციის უფროსი, ენდრიუ ქარდი ატყობინებს მსოფლიო სავაჭრო ცენტრზე თვითმფრინავის დაჯახების შესახებ.   ფოტო: NBC News     \n\"აღნიშნული მოთხოვნები არ არის ღია მოლაპარაკებისთვის ან დისკუსიისთვის. თალიბანმა უნდა იმოქმედოს და იმოქმედოს დაუყოვნებლივ. ისინი გადმოგვცემენ ტერორისტებს ან გაიზიარებენ მათ ბედს. [...] ჩვენი ომი ტერორიზმის წინააღმდეგ იწყება ალ-ქაიდათი, მაგრამ არ დასრულდება აქ. ის არ დასრულდება, სანამ ყველა ტერორისტული ჯგუფი არ იქნება აღმოჩენილი და დამარცხებული\", — განაცხადა ჯორჯ ბუშმა. \nამერიკის საგარეო პოლიტიკის განმსაზღვრელი \"ბუშის დოქტრინა\" გახდა — აშშ-ს მსოფლიოში წამყვანი პოზიციები უნდა დაებრუნებინა, ძალის პრევენციული მიზნებით გამოყენება უნდა აღედგინა, ახლო აღმოსავლეთში კი დემოკრატიის გავრცელების პოლიტიკა გაეგრძელებინა.\nკერძოდ, \"ბუშის დოქტრინის\" პრინციპი იყო ის, რომ აშშ-ს ჰქონდა უფლება, აგრესიული მიდგომა ჰქონოდა იმ ქვეყნების მიმართ, რომლებიც წარმოადგენდნენ ტერორისტთა თავშესაფარს ან აწვდიდნენ რამე სახის დახმარებას ექსტრემისტულ დაჯგუფებებს. მალევე ამ დოქტრინამ \"პრევენციული ომის\" პოლიტიკა მოიცვა — აშშ-მ აიღო ვალდებულება, დაემხო ის რეჟიმები, რომლებიც, გარკვეულწილად, პოტენციურ საფრთხეს უქმნიდნენ მის უსაფრთხოებას. \nაღნიშნული იდეოლოგიური მოსაზრებები დაედო საფუძვლად შეერთებული შტატების ეროვნული უსაფრთხოების სტრატეგიას, რომელიც 2002 წლის 20 სექტემბერს გამოქვეყნდა და სადაც ტერორისტული დაჯგუფებებიდან მომდინარე საფრთხეები ბევრად უფრო სერიოზულად იქნა აღქმული. \n9/11-დან მალევე, ამერიკისა და NATO-ს გაერთიანებულმა ძალებმა ავღანეთის ტერიტორიაზე ალ-ქაიდასა და თალიბანის წინააღმდეგ სამხედრო შეტევა დაიწყეს. \nმიუხედავად იმისა, რომ 2001 წელს ოპერაცია \"შეუზღუდავი თავისუფლების\" დროს აშშ-მ საკუთარ მოკავშირეებთან ერთად თალიბანის რეჟიმი დაამხო, ისინი საბოლოოდ ვერ გაანადგურეს — ძირითადი ძალები ვაზირისტანის მთებში დაბანაკდნენ და ავღანეთსა და პაკისტანში პარტიზანული ბრძოლის ტაქტიკაზე გადავიდნენ. ბინ ლადენი პაკისტანში გაიქცა. \nრა ხდებოდა ავღანეთში 9/11-ის შემდეგ\n2001 წელს აშშ-სთან ერთად ავღანეთში ბრიტანეთის ჯარებიც შევიდნენ — პრემიერმინისტრმა ტონი ბლერმა ავღანეთში ალ-ქაიდას ბანაკებში სამხედრო ოპერაციის დაწყება დააანონსა. \nთალიბანის ლიდერებმა ქაბულში გადასვლა და იქ მიმალვა 2001 წლიდანვე დაიწყეს, რაც დასავლეთის წარმატებამაც განაპირობა — კოალიციურმა ჯარებმა დეკემბერშივე აიღეს თალიბანის მთავარი საყრდენი, ყანდაარი. \nთალიბების განადგურების შემდეგ, ქვეყანაში თანამედროვე ავღანეთის რესპუბლიკა შეიქმნა: 2004 წელს კონსტიტუცია მიიღეს, ჩატარდა საპრეზიდენტო არჩევნებიც, სადაც ჰამიდ ყარზაიმ გაიმარჯვა. \n        ავღანეთის პრეზიდენტი ჰამიდ ყარზაი და ამერიკის ყოფილი თავდაცვის მინისტრი, დონალდ რამსფელდი.    ფოტო: Times of India     \n2003 წელს ბუშმა გამოაცხადა, რომ ტერორიზმის წინააღმდეგ ომი გრძელდება — აშშ ერაყში შევიდა. \nავღანეთში დასავლურ კოალიციას არასაკმარისი ძალები ჰყავდა. რადგან ამერიკის ყურადღება უფრო ერაყზე იყო გადართული, თალიბანის მებრძოლები ნელ-ნელა უკან ბრუნდებოდნენ და ტერიტორიას თავიდან იკავებდნენ. 2003 წელს ბუშმა ავღანეთში \"მთავარი ბრძოლის დასასრული\" გამოაცხადა და იქ მხოლოდ 8 000 სამხედრო დარჩა. \n2006 წლიდან თალიბანმა გაძლიერება დაიწყო. 2006 წლის ივნისში 29 წლის ჯიმ ფილიპსონი, ბრიტანელი ჯარისკაცი ჰელმანდის პროვინციაში თალიბანთან ორმხრივი ბრძოლის დროს დაიღუპა, რამაც ოპერაციებში ბრიტანეთის გააქტიურებაც გამოიწვია. \nთალიბანი მაინც ძლიერდებოდა. თუ 2005 წელს მათი თვითმკვლელი ტერორისტების მიერ ჩადენილი დანაშაული 27 იყო, 2006 წელს რაოდენობა 139-მდე გაიზარდა. 2007 წელს ამერიკისა და NATO-ს საერთო ძალებმა თალიბანის სამხედრო მეთაური, მულაჰ აბდულა მოკლეს.\n            \n                ობამას პოლიტიკა ავღანეთში \nოვალური ოფისის დაკავებიდან მალევე, ბარაკ ობამამ ავღანეთისა და პაკისტანთან მიმართებით სტრატეგია შეცვალა. მან გააქრო ბუშის \"ნებისმიერ ფასად გამარჯვების\" მიდგომა. \n\"მე, როგორც პრეზიდენტი, უარს ვაცხადებ იმგვარი მიზნების დასახვაზე, რაც სცდება ჩვენს პასუხისმგებლობასა და ინტერესებს. მე უნდა გავითვალისწინო ყველა გამოწვევა, რაც ამ დროისთვის აშშ-ს აქვს\", — განაცხადა ობამამ.\nეს მიუთითებდა იმაზე, რომ ომი, რომლის დაწყებაც მის პასუხისმგებლობა არ იყო, საზღვრებში მოექცეოდა და მეტიც, შესაძლოა, დასასრულისკენ წასულიყო. \nობამას თავის გამოსვლაში პასუხისმგებლობის განაწილება საკუთრივ ავღანეთის მთავრობასთან სურდა.\n\"ჩვენ უნდა გავაძლიეროთ ავღანეთის უსაფრთხოების ძალებისა და მთავრობის შესაძლებლობები, რათა მათ შეეძლოთ აიღონ პასუხისმგებლობა ავღანეთის მომავალზე\", — აცხადებდა პრეზიდენტი. \n        პრეზიდენტი ობამა ესალმება ამერიკის ჯარისკაცებს ბაგრამის საჰაერო ბაზაზე ავღანეთში მოულოდნელი ვიზიტის შემდეგ. 2012 წლის პირველი მაისი.     \nმიუხედავად ამისა, 2012 წლის არჩევნებისთვის ავღანეთში გაუარესებული სიტუაცია ობამას პოლიტიკურ კარიერაზე ცუდად აისახებოდა — მან 2009 წელს კონტინგენტი 30 000 ჯარისკაცით გაზარდა და განაცხადა, რომ საბოლოოდ ჯარებს 2011 წლისთვის გაიყვანდა. საერთაშორისო პოლიტიკის ექსპერტები ამბობენ, რომ ობამამ ერაყის მაგალითით იხელმძღვანელა: 2006 წელს კონტინგენტის გაზრდამ გარკვეული წარმატება მოიტანა. პოლიტიკოსმა, რორი სტიუარტმა ამ გადაწყვეტილებას \"მეფისტოფელის ტვირთი\" უწოდა — პრეზიდენტმა ადგილზე ძალა შეიძინა, მაგრამ დაკარგა დრო. \nმართალია, აღნიშნულმა სტრატეგიამ ვერ გაამართლა, მაგრამ მოგვიანებით, 2011 წელს პაკისტანში ჩატარებული ოპერაციის დროს ალ-ქაიდას ლიდერი და 9/11-ის ტერაქტის სულისჩამდგმელი, ოსამა ბინ ლადენი ლიკვიდირებულ იქნა. \n2009 წელს ობამამ \"არასაიმედო უსაფრთხოების სიტუაციის\" გამო 2017 წლამდე ავღანეთში დარჩენა დააანონსა. 2014 წელს ამერიკამ და ბრიტანეთმა ავღანეთში საბრძოლო ოპერაციების დასრულება გამოაცხადეს. ობამამ განაცხადა კიდეც, რომ ამერიკის ომი ავღანეთში დასრულდა და ქვეყანა, რომელსაც ის მართავდა, ახლა ბევრად უფრო უსაფრთხო იყო, ვიდრე 13 წლის წინ. მან იცოდა, რომ ამერიკელთა უდიდეს ნაწილს მოთმინება დაკარგული ჰქონდა — 2014 წლის ABC News poll-ის გამოკითხვების თანახმად, მოსახლეობის მხოლოდ 38% მიიჩნევდა, რომ ავღანეთში ომი ღირდა. ობამას გამოსვლისას ნათქვამი სიტყვები ილუზიად რჩებოდა. ამერიკული ჯარები ავღანეთში რჩებოდნენ და ჩვეულებრივ იბრძოდნენ. \n2015 წელს ობამამ გამოაცხადა, რომ ჯარების გამოყვანას დროებით ავღანეთის პრეზიდენტის, აშრაფ ღანის თხოვნის გამო შეაჩერებდა. მალევე საბოლოოდ ითქვა, რომ 9 800 სამხედრო 2016 წლის ბოლომდე დარჩებოდა. \n            \n                ტრამპის სტრატეგია ავღანეთში\nტრამპის გადაწყვეტილება ავღანეთის დატოვებაზე უნდა ყოფილიყო დამოკიდებული არა კონკრეტულ დედლაინებზე, არამედ ადგილზე არსებულ სიტუაციაზე. ასე სვამდა საკითხს აშშ-ის 45-ე პრეზიდენტი. მისი პირველი მთავარი ცვლილება სწორედ ეს იყო.\n\"ამერიკის მტრებს არასდროს ეცოდინებათ ჩვენი გეგმები\", — ამბობდა ის.\nამასთან, ტრამპმა მოლაპარაკების პროცესში ინდოეთის როლი გაზარდა. ის აცხადებდა, რომ ავღანეთში გამოიყენებდა ყველა მის ხელთ არსებულ რესურსს: დიპლომატიას, ეკონომიკას, სამხედრო ნაწილს, რათა სასურველი შედეგი მიიღო. ამ მიდგომამ შექმნა გარემო მოლაპარაკებებისთვის და აშშ მეტად ფასილიტატორის როლში გადაიყვანა. \nტრამპის მესამე და ყველაზე მნიშვნელოვანი ცვლილება პაკისტანის საკითხი იყო. პრეზიდენტმა თქვა, რომ ამერიკა ვეღარ გაჩუმდებოდა პაკისტანის, როგორც ტერორისტთათვის უსაფრთხო ნავსაყუდლის შექმნის პრეცედენტზე. მიუხედავად იმისა, რომ ობამას ადმინისტრაციას უკვე ჰყავდა ნახსენები პაკისტანი, ტრამპი უფრო სერიოზულად ფიქრობდა რეგიონში ინდოეთთან სტრატეგიულ თანამშრომლობაზე, რის გამოც პაკისტანთან საკმაოდ კონფრონტაციულ ნაბიჯებზე წასვლა არჩია. ცხადია, ამ გადაწყვეტილებებს რეგიონში შეიძლება დიდი გეოპოლიტიკური ძვრები გამოეწვია — ტრამპის ხისტ პოზიციას პაკისტანი შეიძლება რუსეთისა და ჩინეთისკენ გადაეხარა. \n        დონალდ ტრამპი და გენერალი მარკ მილი ბაგრამის საჰაერო ბაზაზე ავღანეთში.    ფოტო: Foreign Policy     \n2017 წლის აგვისტოში ტრამპმა საკუთარ სამხედრო მრჩევლებს დაუჯერა და ავღანეთში დამატებით 4 000 სამხედრო შეიყვანა. ტრამპის სტრატეგია ომის დასრულების კუთხით საკმაოდ უშედეგო ჩანდა. თალიბანი ჯერ კიდევ ინარჩუნებდა კონტროლს ქვეყნის გარკვეულ ნაწილზე, ყოველდღიურ საბრძოლო მოქმედებებს კი უამრავი ადამიანის სიცოცხლე ეწირებოდა. მეტიც, არსებობდა მონაცემები, რომ თალიბანის კონტროლი სასოფლო დასახლებებზე იზრდებოდა. \nთამამად შეიძლება ითქვას, რომ ამერიკას უკვე \"მობეზრდა\" ავღანეთის ომი. ამერიკის ყოფილმა სახელმწიფო მდივანმა, რექს ტილერსონმა განაცხადა, რომ \"ყველა ქვეყანა, რომელიც ავღანეთში მხარს მშვიდობას უჭერს, ვალდებულია, მიიღოს ზომები თალიბანის ძალადობრივი კამპანიის შესაჩერებლად\" — რთულია, ამ სიტყვებში სასოწარკვეთა არ ამოიკითხო. ეს არც თალიბანს გაუჭირდებოდა. \nტრამპმა ზალმაი ხალილზადს, ავღანეთში ამერიკის ყოფილ ელჩს დაავალა, თალიბანთან იმგვარი შეთანხმებისთვის მიეღწია, რომ NATO-სა და ამერიკას ქვეყანა დაეტოვებინათ.\n2020 წლის თებერვალში შეთანხმება შედგა. მხარეთა მოლაპარაკებებს ესწრებოდა მაშინდელი სახელმწიფო მდივანი, მაიკ პომპეოც. ამერიკისა და NATO-ს ჯარებს ავღანეთი 14 თვეში უნდა დაეტოვებინათ. \nროგორც ტრამპმა თქვა, ეს ამერიკისთვის \"გრძელი და რთული მოგზაურობა\" იყო, თუმცა დრო იყო, ამერიკელი ჯარისკაცების სახლში დაბრუნებაზე ეზრუნათ. შეთანხმების მიხედვით, აშშ-ს პირველი 135 დღის მანძილზე უნდა შეემცირებინა წარმომადგენლობა ავღანეთში და 8 600 ადამიანამდე დაეყვანა. ამას დადებითი გავლენა ექნებოდა ტრამპის საპრეზიდენტო კამპანიაზეც. გარდა ამისა, შეთანხმებაში იყო პუნქტი თალიბანის 5 000 პატიმრისა და ავღანეთის უსაფრთხოების ძალის 1 000 პატიმრის გაცვლაზეც. \nმოლაპარაკებებში ავღანეთის მთავრობის ჩართვაზე უარი თქვა თალიბანმა. მათ ხელისუფლების წარმომადგენლები \"ამერიკის თოჯინებადაც\" მოიხსენიეს. საბოლოოდ, შეთანხმება დოჰაში გამართული 9 რაუნდის შემდეგ საკმაოდ ახლო ჩანდა, თუმცა ტრამპმა ის \"მკვდრად\" გამოაცხადა, როცა თალიბანმა ამერიკელი ჯარისკაცი მოკლა. ამის მიუხედავად, ორ კვირაში მოლაპარაკებები დახურულ კარს მიღმა აღდგა. \nშეთანხმებაში გათვალისწინებული იყო, რომ არ უნდა დაეშვათ ალ-ქაიდასა და სხვა ექსტრემისტი ჯგუფებისთვის მათ მიერ კონტროლირებად ტერიტორიაზე ოპერირების შესაძლებლობა. ამერიკა-თალიბანის მოლაპარაკებებში მონაწილეობას არ იღებდა თავად ავღანეთის ლეგიტიმური მთავრობა და პრეზიდენტი ღანი. ავღანეთში ბევრს არც ამ შეთანხმების იმედი ჰქონდა და არც თალიბანისგან ელოდნენ ვალდებულებების პირნათლად შესრულებას. პირიქით, ავღანეთის ზოგიერთი მოქალაქე ღანის თამაშგარე დატოვებას პირდაპირ აკავშირებდა შეთანხმების არასრულფასოვნებასა და უშედეგობასთან.\n            \n                ბაიდენის გადაწყვეტილება \n\"ჩვენ ვერ გავაგრძელებთ ავღანეთში ჩვენი სამხედრო წარმომადგენლობის გაზრდას იმის იმედად, რომ ოდესმე გამოსვლისთვის იდეალური პირობები შეიქმნება\", — თქვა ჯო ბაიდენმა ავღანეთის დატოვების გადაწყვეტილების გამოცხადებისას, რამდენიმე თვის წინ. \nმართლაც, იდეალური სიტუაცია ვერასდროს იქნებოდა, განსაკუთრებით თალიბანის აღმავალი ძლიერების პირობებში, თუმცა საერთაშორისო ურთიერთობების ბევრი სპეციალისტი მიიჩნევს, რომ ავღანეთის ასეთ დროს და ასეთი ფორმით დატოვება დიდი გეოპოლიტიკური შეცდომაა.\nმეტიც, ბევრმა ყოფილი თავდაცვის მდივნის, რობერტ გეითსის სიტყვებიც გაიხსენა, რომლის მიხედვით, ბაიდენი ბოლო 4 დეკადის განმავლობაში ყველა საგარეო პოლიტიკური გადაწყვეტილების მიღების დროს შეცდა. \nპრეზიდენტმა რამდენიმე თვის წინ განმარტა, რომ ამერიკას მის წინაშე მდგარ უფრო მნიშვნელოვან გამოწვევებზე უწევს კონცენტრირება, როგორიცაა კიბერუსაფრთხოება და ჩინეთიდან მომავალი მზარდი საფრთხეები. \nჯარების გამოყვანა 2021 წლის 11 სექტემბრისთვის უნდა დასრულებულიყო, 11 სექტემბრიდან ზუსტად 20 წლის გასვლის შემდეგ — იმ 11 სექტემბრიდან, როდესაც ამერიკამ საგარეო პოლიტიკის ცვლილება და \"ტერორიზმის წინააღმდეგ მსოფლიო ომი\" დაიწყო.\n        ფოტო: NY times     \nთუმცა თალიბანმა ქვეყანა იმაზე ბევრად ადრე დაიკავა, ვიდრე ეს მოსალოდნელი იყო. ამერიკის 20-წლიანი ძალისხმევის მიუხედავად, რამდენიმე თვეში თალიბანმა ქაბული აიღო და ავღანეთზე კონტროლი დაამყარა. ქვეყნის 34 პროვინციიდან 26-ის 10 დღეში დაკავება და დედაქალაქის 10 დღეში აღება მარტივი სამხედრო ამოცანა ნამდვილად არ იყო.\nლოგიკურია, რომ პრეზიდენტი ბაიდენი არ ელოდა ქაბულის ასე მალე დაცემას. ამას მისი განცხადებებიც ადასტურებს.\n\"მოვლენები განვითარდა უფრო სწრაფად, ვიდრე ჩვენ ველოდით\", — ამბობს ის.\n        \nეს დასტურდება იმითაც, რომ დანაყოფის გამოყვანიდან მალევე, ათასობით ჯარისკაცი ისევ უკან, მოქალაქეთა ევაკუაციისთვის გაგზავნა.\nიმავეს აცხადებს ყოფილი სახელმწიფო მდივანი, მაიკ პომპეო და აშშ-ს ეროვნული უსაფრთხოების მრჩევლის მოადგილე. მსგავსი სისწრაფე მოულოდნელი იყო ცენტრალური სადაზვერვო კომისიისთვისაც. \n\"ჩვენ ვიხილეთ, რომ ავღანეთის ძალებმა ვერ დაიცვეს ქვეყანა და ყველაფერი იმაზე უფრო სწრაფად მოხდა, ვიდრე ველოდით\", — თქვა პომპეომ. \nამერიკის პრეზიდენტი, განვითარებული მოვლენების მიუხედავად, ჯარების გამოყვანის შესახებ გადაწყვეტილებას არ ნანობს.\n\"არასწორია, დაავალო ამერიკის ჯარებს ბრძოლა, როცა ამას ავღანეთის უსაფრთხოების შენაერთები არ აკეთებენ. კიდევ რამდენი თაობა უნდა გავგზავნოთ ავღანეთის სამოქალაქო ომში? მე არ გავიმეორებ წარსულში დაშვებულ შეცდომებს\", — განაცხადა მან. \nკემპ დეივიდის რეზიდენციიდან დაბრუნებულმა ბაიდენმა ავღანეთის უსაფრთხოების ძალები დაადანაშაულა — სხვა დროსთან შედარებით, პრეზიდენტის ტონი მეტად მკაცრი იყო. \n\"ამერიკული ჯარები არ უნდა იბრძოდნენ და კვდებოდნენ ომში, რომელშიც თავად ავღანეთის ძალები არ იბრძვიან\", — თქვა მან.\nმისივე განცხადებით, ავღანეთში ამერიკის მისია არასდროს ყოფილა ერის მშენებლობის პროცესი, არამედ ამას ჰქონდა ერთი კონკრეტული მიზეზი — ტერორისტთათვის უსაფრთხო ნავსაყუდლის გაქრობა. \n        ფოტო: Axios     \nბაიდენის გადაწყვეტილება ამერიკის უსაფრთხოების ექსპერტებისა და პოლიტიკური ელიტის უმრავლესობის მიერ, პარტიული მიკუთვნებულობის მიუხედავად, უარყოფითად შეფასდა. მიჩ მაკონელმა, სენატში რესპუბლიკელების უმცირესობის ლიდერმა, ავღანეთში განვითარებულ მოვლენებს \"კატასტროფა\" უწოდა და ბაიდენის გადაწყვეტილება ამერიკის რეპუტაციაზე მოქმედ \"სამარცხვინო ლაქად\" შეაფასა. \nუარყოფითად შეაფასა ბაიდენის გადაწყვეტილება რესპუბლიკელმა სენატორმა, ბენ სასემაც — მან ივარაუდა ისიც, რომ ავღანეთი ისევ გახდება უსაფრთხო ნავსაყუდელი ტერორისტებისთვის.\n\"არავინ უნდა მოგვაჩვენოს თავი, თითქოს უკვირს, როცა თალიბანი იმარჯვებს, რადგან ჩვენ ჩვენი ავღანელი მეგობრები მივატოვეთ; არავინ თქვას, რომ გაკვირვებულია, როცა ქალები და გოგოები ისევ სასტიკი მოპყრობის ქვეშ იქნებიან; არავინ თქვას, რომ გაუკვირდება, როცა თალიბანი ტერორისტებისთვის ისევ გახდება ნავსაყუდელი\", — განაცხადა სასემ. \nთავად ჯორჯ ბუშმა, ვინც 2001 წელს ავღანეთში შესვლის გადაწყვეტილება მიიღო, იქ განვითარებულ მოვლენებს ტრაგიკული უწოდა და თქვა, რომ ეს ღრმა მწუხარების მომგვრელია. \nშეიძლება ბაიდენმა არა, მაგრამ ბევრმა წინასწარ იფიქრა, რომ რაღაც მსგავსი გარდაუვალი იყო. მეტიც, თვეების მანძილზე, როცა ამერიკის შეერთებული შტატები ნელ-ნელა ქვეყნიდან გასვლას იწყებდა, მოქალაქეების მოთხოვნები ვიზებზე საგრძნობლად გაიზარდა, რასაც ადმინისტრაციიდან შემდეგნაირად პასუხობდნენ:\n\"ევაკუაცია ამერიკის ტერიტორიაზე სათავეს დაუდებს ლეგალურ პრობლემებს, ამიტომ, ჩვენ ველოდებით მესამე მასპინძელი ქვეყნის გამოჩენას რეგიონში. თარჯიმანთა უმრავლესობა, რომელიც ვიზას ითხოვდა, ქაბულის მოსახლეა, ქაბული კი, სულ მცირე, 6 თვე, არ დაეცემა\".\nბაიდენის გადაწყვეტილებამ უპირობო გასვლის შესახებ სასოწარკვეთილება და უკმაყოფილება გამოიწვია სამხედროებში, რომლებიც ავღანეთის მიწაზე ამერიკის სახელით წლების მანძილზე იბრძოდნენ.\n\"გამოდის, რომ ფეხი ტყუილად დავკარგე იქ, გამოდის, რომ ჩემი მეგობრები უმიზეზოდ დაიხოცნენ?!\", — წერს ყოფილი სამხედრო, ჯეკ კუმინგსი.\n            \n                რა დაჯდა ომი ავღანეთში\nბრაუნის უნივერსიტეტის გამოთვლების მიხედვით, ამერიკის შეერთებულმა შტატებმა ავღანეთში 2001 წლიდან 2,26 ტრილიონი დოლარი დახარჯა. კონკრეტულად ავღანეთის არმიის შეიარაღებასა და ეკიპირებაზე 2002 წლის მარტიდან 88,3 მილიარდი დოლარი დაიხარჯა. გარდა სამხედრო კომპონენტისა, ამერიკამ 114 მილიარდი დოლარი ავღანეთის კერძო და არასამთავრობო სექტორის განვითარებაში ჩადო.\n        შეიარაღებული ძალების რაოდენობა ავღანეთში.    ფოტო: BBC/On.ge     \nგარდა ამერიკული ჯარებისა, ქვეყანაში იმყოფებოდნენ NATO-ს გაერთიანებული სამხედრო შენაერთები, მათ შორის, აქ იყო კონტინგენტი საქართველოდანაც. მართალია, ალიანსმა ოფიციალური საბრძოლო მისია 2014 წელს დაასრულა, თუმცა მაინც ინარჩუნებდა 13 000-იან დანაყოფს. საერთო ჯამში, NATO-მ ავღანეთს 72 მილიონის ღირებულების აღჭურვილობა გადასცა.\n        ლიენ მაკკეინი არლინგტონის სასაფლაოზე საკუთარ შვილებთან ერთად ემშვიდობება ქმარს, რომელიც ავღანეთში 2011 წელს მოკლეს.    ფოტო: TIME     \nამბობენ, რომ ამ დახმარების უდიდესი ნაწილი კორუფციამ შეიწირა და არამიზნობრივად დაიხარჯა. ამერიკის კონგრესის 2020 წლის დასკვნაში ვკითხულობთ, რომ 2009-2019 წლებში დაახლოებით 19 მილიარდი დოლარი არასწორად იქნა გამოყენებული — \"დაიკარგა\".\nრაც შეეხება ცოცხალ ძალას, 2001 წლიდან აქ კოალიციის 3 500-ზე მეტი ჯარისკაცი დაიღუპა, მათ შორის, 2 300-ზე მეტი ამერიკელი, 450 ბრიტანელი. 20 660 კი დაშავდა. ამასთანავე, პრეზიდენტ ღანის 2019 წლის განცხადების მიხედვით, საბრძოლო მოქმედებებში ავღანეთის უსაფრთხოების ჯარებმა 45 000-ზე მეტი ჯარისკაცი დაკარგა. \n        ავღანეთში გარდაცვლილთა და დაშავებულთა რაოდენობა 2002-2020 წლებში.    ფოტო: BBC     \nგაეროს მისიის, UNAMA-ს გამოთვლებით, 2009 წლიდან ომმა 110 000 სამოქალაქო პირის სიცოცხლე შეიწირა. \n            \n                \"როგორ უნდა მოქცეულიყო, სულ ხომ არ დარჩებოდა?!\"\n\"მათ აქვთ საათი, ჩვენ დრო\", — ეს სიტყვები თალიბანის ერთ-ერთ გენერალს ეკუთვნის. როგორც POLITICO-სთან ერთ-ერთი სამხედრო აცხადებს, თალიბანმა იცოდა ამერიკის სისუსტე, რაც პოლიტიკური კლასის მიერ გამარჯვების სწრაფი მოპოვების სურვილია.\nბაიდენის გადაწყვეტილების შეფასება მრავალი სხვადასხვა პერსპექტივიდან შეიძლება. წარმატებულად/წარუმატებლად ამ ქმედების შეფასებას მხოლოდ მაშინ შევძლებთ, თუ თავიდანვე სწორად შევხედავთ მიზანს — ანუ რატომ შეიჭრა ამერიკა ავღანეთში 2001 წელს.\nროგორც უსაფრთხოების სპეციალისტები BBC-სთან საუბარში აცხადებენ, მას შემდეგ, რაც კოალიციური ჯარები ავღანეთში იმყოფებიან, არც ერთი საერთაშორისო ტერორისტული თავდასხმა ამ ტერიტორიიდან არ განხორციელებულა — მაშინ, როცა 1996-2001 წლებში ალ-ქაიდას შეეძლო ქვეყანაში მასშტაბური ტერორისტული ბანაკების მოწყობა, რეკრუტირება, შეტევების განხორციელება. ეს მიღწევა, შესაძლოა, წარმატებულადაც ჩავთვალოთ. მართალია, ალ-ქაიდა არ განადგურებულა და ნაწილი ახლაც იმყოფება ავღანეთში, თუმცა ბევრად სუსტი. თუ მისიის ერთადერთი მიზანი ალ-ქაიდასთან ბრძოლა იყო, ის მთლად წარუმატებლად ვერ ჩაითვლება, თუმცა გაუგებარია, რატომ არ დატოვა ამერიკამ ავღანეთი მაშინ, როცა ბინ ლადენი მოკლეს. \nAction on Armed Violence-ის მიერ ჩატარებული კვლევით, 2020 წელს ავღანეთში ასაფეთქებელი მოწყობილობებით უფრო მეტი ადამიანი დაიღუპა, ვიდრე სხვა რომელიმე ქვეყანაში. მიუხედავად 20-წლიანი ძალისხმევისა, აქ ომი არასდროს შეწყვეტილა, მშვიდობა არ დასადგურებულა. ანუ ამერიკამ ამ მიზანს, ასეთის არსებობის შემთხვევაში, ვერ მიაღწია.\nშესაძლოა, ალ-ქაიდა, აისისი და სხვა ტერორისტული ჯგუფები დროდადრო იკარგებოდნენ და სუსტდებოდნენ, თუმცა, სპეციალისტების შეფასებით, უდავოა, რომ დასავლური ძალებისგან ავღანეთის გათავისუფლება მათთვის \"წამახალისებელი\" იქნება.\nქვეყანაში წარმატებით ვერ დასრულდა სახელმწიფოს მშენებლობა, კარგი მმართველობის შექმნა, დემოკრატიის დანერგვა, ადამიანთა უფლებებისა და სხვა ფუნდამენტური ღირებულებების დაცვის უზრუნველყოფაც. \nამ ცხადი და ნაკლებად ცხადი შედეგების ფონზე, არაერთი ექსპერტისგან მოვისმენთ, რომ ამერიკის შეერთებული შტატები მეტს ვერაფერს მოიმოქმედებდა და იქ სამუდამოდ ვერ დარჩებოდა — განსაკუთრებით მაშინ, როცა თავად ავღანეთის მთავრობას არ ეტყობოდა ბრძოლის დიდი ენთუზიაზმი. \n        ჯო ბაიდენი, ილუსტრაცია.    ფოტო: NYPOST     \nცხადია, ამაშიც არის სიმართლე. ავღანეთის ომის ხარჯები ამერიკელი გადასახადების გადამხდელის ჯიბიდან ფინანსდებოდა, რომელსაც, შესაძლოა, ურჩევნია ეს ფული სოციალურ და ეკონომიკურ სერვისებს მოხმარდეს, ვიდრე ომს სხვა კონტინენტზე. \nთუმცა, სპეციალისტების ნაწილი მიიჩნევს, რომ პრაგმატული თვალსაზრისით, ბაიდენი არასწორად მოიქცა, როცა ქვეყანა სამშვიდობო შეთანხმების შესრულების გარანტიების გარეშე დატოვა. მისი მხრიდან ყველაზე ოპტიმალური გამოსავალი დოჰას ხელშეკრულების დაცვის მოთხოვნა და ქვეყნის იქამდე არდატოვება იქნებოდა. \nუპირობო გასვლა ბევრი ექსპერტის მიერ 20-წლიანი წვალების წყალში ჩაყრად შეფასდა. \nბოლო 6 წლის მანძილზე ამერიკას ქვეყანაში 10 000 ჯარისკაცზე ნაკლები ჰყავდა, დაახლოებით ამდენი იყო სხვა კოალიციური ჯარებიც. ისინი ეხმარებოდნენ ავღანეთის ჯარებს იმ დონემდე, რომ ქვეყანაში სტატუს-კვო ნარჩუნდებოდა, ამერიკას თითქმის აღარ ჰყავდა მსხვერპლი, სახმელეთო საბრძოლო ოპერაციებში ავღანელები ენაცვლებოდნენ და აშშ ძირითადად საჰაერო მხარდაჭერაზე, წვრთნებსა და ლოჯისტიკაზე იყო კონცენტრირებული. აშშ მინიმალური დანაკარგით ინარჩუნებდა სიტუაციას იმგვარად, რომ არ ქმნიდა ძალაუფლების ვაკუუმს. \nექსპერტების ნაწილი მიიჩნევს, რომ ამერიკას შეეძლო რამდენიმე ათასი ჯარისკაცით შეენარჩუნებინა კონტინგენტი და მინიმალური მსხვერპლის ფასად სტატუს-კვოც — ქაბულის დაცემა, განსაკუთრებით ამ ფორმით, ცუდ გავლენას მოახდენს ამერიკის \"სანდო პარტნიორის\" იმიჯსა და ძალთა ბალანსზე. გარდა ამისა, ზოგის აზრით, გამოსავალი იქნებოდა \"ძალაუფლების განაწილების\" შეთანხმების მიღწევა და ქვეყნის ისე დატოვებაც. \nცხადია, ეს მარტო ამერიკის ბრალი არ და ვერ იქნება. დარჩენას ნამდვილად არ ექნებოდა აზრი, თუ ავღანეთის სამხედრო ძალები თავად არ მოინდომებდნენ ცვლილებას. \nთალიბანის წარმატება ბევრი ექსპერტისთვის სულაც არ ყოფილა მოულოდნელი. ამ ყველაფრის სათავედ ისინი 2015 წელს მათ მიერ კუნდზის, ჩრდილოეთ ავღანეთის პროვინციის აღებას იშველიებენ — სწორედ მაშინ გამოჩნდა, რომ თალიბანს დიდი სამხედრო კაპიტალი ჰქონდა. გარდა ამისა, ამ პერიოდიდან ჩნდება ცნობები, რომ ავღანეთის უსაფრთხოების ძალები მათ იარაღს ჰყიდდნენ, უარს აცხადებდნენ ბრძოლაზე და ძალადობრივ ჯგუფთან კონკრეტულ გარიგებებში შედიოდნენ.\nმიუხედავად იმისა, რომ ამერიკა წლების მანძილზე უამრავ რესურსს ხარჯავდა, ავღანეთის მთავრობა უფრო ძალაუფლებისა და ფულის მოპოვებაზე იყო კონცენტრირებული, ვიდრე სამხედრო და სოციალური პირობების გაუმჯობესებაზე.\nსპეციალისტების შეფასებით, ავღანეთის მთავრობამ საკუთარი თავი დაარწმუნა, რომ ამერიკა არასდროს გავიდოდა — ეს იყო კიდევ ერთი დამატებითი პრობლემა, რამაც მათი დემორალიზება და მალე ჩაბარება გამოიწვია. ავღანეთის მთავრობას ჰქონდა იმედი, რომ მათი ჯარების სისუსტე არ მისცემდა საშუალებას ბაიდენს, გასვლის გადაწყვეტილება მიეღო — სწორედ ამიტომ არ გააკეთა მან არაფერი ANDSF-ის მოდერნიზებისთვის.\n            \n                რა ბედი ელის ავღანეთს\nმას შემდეგ, რაც თალიბანმა ქვეყნის პროვინციები და მნიშვნელოვანი ქალაქები ერთმანეთის მიყოლებით დაიკავა, სულ არაა გასაკვირი, რომ მოსახლეობაში პანიკა წარმოიქმნა. თალიბანის ქაბულთან მიახლოებასთან ერთად, უამრავი ადამიანი აეროპორტებისკენ დაიძრა. მათ შორის იყვნენ როგორც უცხოელი, ისე თავად ავღანეთის მოქალაქეებიც, რომლებიც თალიბანის დაბრუნებას ქვეყნის დასასრულად მიიჩნევენ. არავის სჯერა თალიბანის განცხადების, რომ ისინი \"შეიცვალნენ\" და ძველ მეთოდებს აღარ იყენებენ.\nამ ყველაფერს, ცხადია, კონკრეტული მიზეზები აქვს — მმართველობის ის ფორმები და საზოგადოების მოწყობის ის ფორმა, რაც 1996-2001 წლებში თალიბანმა ავღანეთში შექმნა. \n        ფოტო: NY Times     \nშემაშფოთებელი იყო ავღანეთის დაკავების შემდეგ თალიბანის ერთ-ერთი სპიკერის, სუჰეილ შაჰინის ინტერვიუ BBC-ს ეთერში. \nმისი თქმით, თალიბანი \"ძალაუფლების მშვიდობიანი გადაბარებისთვის\" ემზადებოდა და შურისძიებას არავისზე აპირებდა. \nჟურნალისტმა მას ჰკითხა, ისევ გამოიყენებდა თუ არა თალიბანი ძალადობრივ სადამსჯელო ღონისძიებებს, რაზეც შაჰინმა უპასუხა, რომ ეს \"მოსამართლეებსა და სასამართლოზე იქნება დამოკიდებული\", ხოლო მოსამართლეები მომავალი მთავრობის კანონის მიერ იქნებიან დანიშნულნი. \n\"რა თქმა უნდა, ჩვენ ისლამური მმართველობა გვსურს\", — თქვა მან. \nროგორც შალაჰინი აცხადებს, ავღანეთში ქალებს საშუალება მიეცემათ, უნივერსიტეტამდე განათლება მიიღონ, მათ ექნებათ მუშაობის უფლებაც. მისივე თქმით, ქალებს ექნებათ არა ბურკით, არამედ ჰიჯაბით სიარულის ვალდებულება.\n        ფოტო: Istock/On.ge     \nცნობილია ისიც, რომ თალიბანმა ავღანეთის აღმოსავლეთ პროვინციაში, ერთ-ერთ ქალაქში კორონავირუსის წინააღმდეგ ვაქცინაცია აკრძალა. გარდა პოლიტიკურად მძიმე სურათისა, სავარაუდოა, რომ თალიბანის ხელში ჩავარდნილ ქვეყანას მძიმე სოციალური პირობებიც ელოდება. \nრაც შეეხება საერთაშორისო აღიარებას, აქ მოსაზრებები ორად იყოფა. განვითარებული სამყაროს ზოგ წარმომადგენელს არ სურს თალიბანის მთავრობას ფინანსური მხარდაჭერა გამოუყოს, თუმცა ზოგიერთი ფიქრობს, რომ ეს დახმარება შეიძლება სწორედ თალიბანის წინააღმდეგ ბერკეტად იქნას გამოყენებული.\nმაგალითად, დიდი ბრიტანეთის პრემიერმინისტრმა, ბორის ჯონსონმა არ გამორიცხა აღიარებაც, თუკი თალიბანი კონკრეტულ \"პირობებზე\" დათანხმდებოდა, თუმცა, მისი თქმით, ამ კუთხით დასავლეთის ქმედებები კოორდინირებული უნდა იყოს. \n            \n                რას ნიშნავს თალიბანის გამარჯვება ალ-ქაიდასთვის\nამერიკის სახელმწიფო მდივანმა, ენტონი ბლინკენმა განაცხადა, რომ ავღანეთში კიდევ ერთი, ხუთი ან ათი წელი დარჩენა აშშ-ს სახელმწიფო ინტერესებში არ შედიოდა. მან კატეგორიულად უარყო შედარებები 1975 წელთან, როცა ამერიკა ვიეტნამს ტოვებდა და განაცხადა, რომ თავდაპირველი მიზნების გათვალისწინებით, ამერიკის მისია ავღანეთში წარმატებული იყო. \n\"ავღანეთში შესვლას ერთი ყველაზე მნიშვნელოვანი მიზანი ჰქონდა: იმ ხალხთან გასწორება, ვინც 11 სექტემბერს თავს დაგვესხა. ამიტომ შევედით აქ 20 წლის წინ და ამ ხნის განმავლობაში ჩვენ განაჩენი გამოვუტანეთ ბინ ლადენს, მნიშვნელოვნად შევამცირეთ ავღანეთში ალ-ქაიდასგან მომდინარე საფრთხეები ამერიკისთვის ისე, რომ მსგავსი შეტევის განხორციელება ავღანეთიდან უბრალოდ შეუძლებელი იქნება. ჩვენ ვაპირებთ შევინარჩუნოთ ადგილი რეგიონში, რათა დავაკვირდეთ ტერორიზმის საფრთხის აღორძინების შესაძლებლობასა და გვქონდეს შესაძლებლობა, გავუმკლავდეთ მას. შესაბამისად, იმის გათვალისწინებით, რის გამოც შევედით ავღანეთში თავდაპირველად, ჩვენ წარმატებით მივაღწიეთ ამ მიზნებს\", — განაცხადა ბლინკენმა CNN-ის ეთერში. \nაღნიშნული განცხადება მნიშვნელოვან კითხვას ბადებს – რატომ არ დატოვა ავღანეთი ამერიკამ 2011 წელს, როცა ოსამა ბინ ლადენი მოკლეს? ალბათ იმიტომ, რომ ამერიკის წინაშე არ იყო სხვა, უფრო მნიშვნელოვანი საფრთხეები და იმიტომაც, რომ როგორც ბუშმა 2001 წელს განაცხადა, ბრძოლა არ გადიოდა მხოლოდ ალ-ქაიდაზე. \nარც ისე უსაფუძვლოდ, ახლა განვითარებულმა მოვლენებმა ბევრს გაუჩინა ალ-ქაიდას \"დაბრუნებისა\" და ავღანეთში პოზიციების მოძლიერების მოლოდინი. ბრიტანეთის თავდაცვის მდივანმა, ბენ უალასმა განაცხადა, რომ ავღანეთი შესაძლოა ისევ ე.წ. \"Failed state\" გახდეს და იქ ალ-ქაიდა გაძლიერდეს. იგი კრიტიკულად აფასებდა გამოსვლის გადაწყვეტილებას და სწორედ ალ-ქაიდას დაბრუნების საფრთხის გათვალისწინებით, ამ ნაბიჯს შეცდომად აღიქვამდა. \nუდავოა, რომ თალიბანის \"შთამბეჭდავი\" გამარჯვება ჯიჰადისტების მიერ სათანადოდ შეფასდება — მათ შორის, ალ-ქაიდას მხრიდანაც. ძლიერი სახელმწიფოების რეპუტაციას ხშირად მსგავსი \"დამარცხებები\" აყენებენ ჩრდილქვეშ, განსაკუთრებით, სუსტი მოწინააღმდეგის ფონზე. მსგავსი გამოცდილება ამერიკის შეერთებულ შტატებს უკვე აქვს — ვიეტნამის სინდრომი. საერთაშორისო ურთიერთობებში დიდი მნიშვნელობა აქვს აღქმით რეპუტაციას, შესაბამისად, აქტორებიც გადაწყვეტილებებს ამ მოსაზრებების ფონზე იღებენ. მიიჩნევა, რომ თალიბანის მიერ ქვეყნის უმოკლეს დროში აღება ჯიჰადისტების თვალში ამერიკის შეერთებული შტატების პრესტიჟს მნიშვნელოვნად ასუსტებს და ერთგვარ წამახალისებელ როლსაც თამაშობს სხვა ტერორისტული ორგანიზაციების გაძლიერებაში. \n        ალ-ქაიდას ნუსრას ფრონტის წევრები, 2015 წელი.    ფოტო: Foreign Affairs     \nამ თეორიის მიღმა, არსებობს გასულ თვეს გაეროს მიერ გამოქვეყნებული ინფორმაცია, რომლის თანახმადაც ალ-ქაიდა, სულ მცირე, ავღანეთის 15 პროვინციაშია გამაგრებული. ალ-ქაიდასა და თალიბანს შორის მსოფლმხედველობრივი კავშირები წლების მანძილზე იზრდებოდა. მართალია, ზუსტად არავინ იცის, როგორ ურთიერთობაში იმყოფებიან ისინი ახლა, თუმცა ამერიკის შეერთებული შტატების უსაფრთხოების სამსახურები მათ კავშირს \"ახლოს\" უწოდებენ. შეიმჩნევა ჯგუფებს შორის პერსონალური ურთიერთობების გაძლიერებაც.\nალ-ქაიდას გარდა, ძალიან კმაყოფილი ჩანს კიდევ ერთი ექსტრემისტული დაჯგუფება, ჰამასი. მათ თალიბებს ქაბულის დაკავება მიულოცეს და ამ მოვლენას \"20-წლიანი ომის გამარჯვებით დაგვირგვინება\" უწოდეს. \nმიუხედავად ამისა, არავინ იცის, რას მოიმოქმედებს თალიბანი, რომელსაც საერთაშორისო ლეგიტიმაცია სჭირდება. \n            \n                ამერიკის როლი საერთაშორისო ურთიერთობებში ავღანეთის შემდეგ\nზოგადად, ამერიკის შეერთებული შტატების საგარეო პოლიტიკის განსაზღვრა \"დიდ სტრატეგიაზეა\" დამყარებული, რომელიც ეროვნული უსაფრთხოების მიღწევისთვის საჭირო საშუალებებს აერთიანებს.\nთავდაპირველად, დონალდ ტრამპის საგარეო სტრატეგია ამერიკის პირველობაზე იყო დაფუძნებული და იგი მიზნად ისახავდა საერთაშორისო სისტემაში ლიდერობის აღდგენას. ტრამპი საერთაშორისო ინსტიტუტებს მეტწილად სკეპტიკურად უყურებდა, რის გამოც არაერთი შეთანხმება დატოვა კიდეც. მისი საგარეო პოლიტიკა მალე ნეო-იზოლაციონისტური გახდა, რომლის თანახმადაც, აშშ არ უნდა ჩარეულიყო აღმოსავლეთ ნახევარსფეროში მიმდინარე პროცესებში და \"საკუთარი თავისთვის მიეხედა\". პრეზიდენტმა სირიიდან და ავღანეთიდან ჯარები გაიყვანა, დაიწყო სავაჭრო ომები ჩინეთთან, ევროკავშირთან და მეტწილად შიდა სიმტკიცის გაძლიერებაზე გადავიდა.\n        ფოტო: The nation     \nმართალია, ჯო ბაიდენის საგარეო პოლიტიკა მეტწილად ლიბერალურ ინტერნაციონალიზმზე არის დაფუძნებული, თუმცა ექსპერტების აზრით, აშკარაა, რომ აშშ იზოლაციონიზმის ერას უბრუნდება და მისი როლი და გლობალური გავლენა ბოლო სამი ადმინისტრაციის პერიოდში თანდათან იკლებს. \nცივი ომის შემდეგ მსოფლიოს ავანსცენაზე მარტო დარჩენილ სუპერსახელმწიფოს, ამერიკას, 21-ე საუკუნეში ე.წ. Challenger, ჩინეთი გამოუჩნდა. მისმა სწრაფად მზარდმა ეკონომიკამ აშშ-ს დიდი თავსატეხი გაუჩინა და მისი პირველობა ნელ-ნელა კითხვის ნიშნის ქვეშ დააყენა. სწორედ ამიტომ, ბუნებრივია, რომ აშშ ასრულებს რესურსის ხარჯვას \"სხვის ომზე\" და უფრო მეტ კონცენტრაციას ჩინეთიდან და რუსეთიდან წამოსულ საფრთხეებზე აკეთებს. \nნებისმიერ შემთხვევაში, ერთი აქტორის უმოქმედობა იქ, სადაც ამის საჭიროება არსებობს, ძალაუფლების ვაკუუმს ქმნის. ამგვარად მოხდა ერაყში, როცა აშშ-ს გასვლის შემდეგ იქ პოზიციები ირანმა გაიმაგრა. ექსპერტები ვარაუდობენ, რომ სწორედ ირანი, რუსეთი, პაკისტანი და ჩინეთი შეეცდებიან ახლა შეავსონ ის ვაკუუმი, რომელიც ამერიკამ ავღანეთში წარმოშვა. \nფაქტია, რომ ამერიკის შეერთებულ შტატებში არსებობს იზოლაციონისტური განწყობები — ამას 2015 წელს მისი სირიის სამოქალაქო ომში ჩაურევლობაც ადასტურებს. ნეოიზოლაციოსტური ერის დაწყება მის გავლენებსა და ლიბერალური დემოკრატიის გავრცელების დღის წესრიგზეც იმოქმედებს — ამერიკის დასუსტება ცივილიზებული სამყაროსთვის დიდი დანაკლისია. \n            ","link":"https://on.ge/story/79985-20-%E1%83%AC%E1%83%9A%E1%83%98%E1%83%90%E1%83%9C%E1%83%98-%E1%83%9D%E1%83%9B%E1%83%98-%E1%83%90%E1%83%95%E1%83%A6%E1%83%90%E1%83%9C%E1%83%94%E1%83%97%E1%83%A8%E1%83%98-%E1%83%A0%E1%83%90%E1%83%A1-%E1%83%95%E1%83%94%E1%83%A0-%E1%83%9B%E1%83%98%E1%83%90%E1%83%A6%E1%83%AC%E1%83%98%E1%83%90-%E1%83%90%E1%83%9B%E1%83%94%E1%83%A0%E1%83%98%E1%83%99%E1%83%90%E1%83%9B","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 22:05","imgUrl":"https://joey.on.ge/2021/08/16/1629062946_61198c16045fb.jpg","important":false,"fileName":"on.json"},"20 Aug. 2021, 21:46":{"source":"On","title":"ღარიბაშვილი ოფიციალური ვიზიტით უკრაინას ეწვევა","text":"\n    პრემიერმინისტრი ირაკლი ღარიბაშვილი 21-23 აგვისტოს ოფიციალური ვიზიტით უკრაინას ეწვევა. მთავრობის ადმინისტრაციის ინფორმაციით მას უკრაინელი კოლეგა დენის შმიგალი უმასპინძლებს, 22 აგვისტოს კი ღარიბაშვილი უკრაინის პრეზიდენტ ვოლოდიმირ ზელენსკის შეხვდება.\nუკრაინის მინისტრთა კაბინეტში ირაკლი ღარიბაშვილისა და დენის შმიგალის პირისპირ შეხვედრა გაიმართება, რის შემდეგაც მოლაპარაკებები, ორი ქვეყნის მთავრობის წევრების მონაწილეობით, გაფართოებულ ფორმატში გაგრძელდება. საქართველოსა და უკრაინის პრემიერ-მინისტრები მედიისთვის ერთობლივ განცხადებებს გააკეთებენ.\nოფიციალური ვიზიტის ფარგლებში, საქართველოს პრემიერმინისტრი უკრაინის უმაღლესი რადას თავმჯდომარე დმიტრო რაზუმკოვსაც შეხვდება.\nადმინისტრაციაში აცხადებენ, რომ ღარიბაშვილი გვირგვინით შეამკობს უცნობი ჯარისკაცის საფლავს და ჰოლოდომორის მემორიალზე პატივს მიაგებს დაღუპულთა ხსოვნას.\n23 აგვისტოს ღარიბაშვილი, სახელმწიფოების ლიდერებთან ერთად, მონაწილეობას მიიღებს ყირიმის პლატფორმის სამიტში, რომლის ფარგლებში ერთობლივი დეკლარაცია შემუშავდება.\nსაქართველოს დელეგაციაში ღარიბაშვილთან ერთად არიან ვიცე-პრემიერი და საგარეო საქმეთა მინისტრი დავით ზალკალიანი, თავდაცვის მინისტრი ჯუანშერ ბურჭულაძე და მთავრობის ადმინისტრაციის უფროსი ილია დარჩიაშვილი.\n","link":"https://on.ge/story/87678-%E1%83%A6%E1%83%90%E1%83%A0%E1%83%98%E1%83%91%E1%83%90%E1%83%A8%E1%83%95%E1%83%98%E1%83%9A%E1%83%98-%E1%83%9D%E1%83%A4%E1%83%98%E1%83%AA%E1%83%98%E1%83%90%E1%83%9A%E1%83%A3%E1%83%A0%E1%83%98-%E1%83%95%E1%83%98%E1%83%96%E1%83%98%E1%83%A2%E1%83%98%E1%83%97-%E1%83%A3%E1%83%99%E1%83%A0%E1%83%90%E1%83%98%E1%83%9C%E1%83%90%E1%83%A1-%E1%83%94%E1%83%AC%E1%83%95%E1%83%94%E1%83%95%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 21:46","imgUrl":"https://phoebe.on.ge/2021/08/20/uk_611fea7a44291.jpg","important":false,"fileName":"on.json"},"20 Aug. 2021, 23:48":{"source":"On","title":"","text":"","link":"https://on.ge/story/87681-%E1%83%9B%E1%83%94%E1%83%A3%E1%83%A4%E1%83%94-%E1%83%A1%E1%83%90%E1%83%91%E1%83%90-%E1%83%90%E1%83%AA%E1%83%A0%E1%83%90%E1%83%96%E1%83%94-%E1%83%90%E1%83%A0-%E1%83%92%E1%83%90%E1%83%95%E1%83%AE%E1%83%93%E1%83%94%E1%83%97-%E1%83%A4%E1%83%90%E1%83%9C%E1%83%90%E1%83%A2%E1%83%98%E1%83%99%E1%83%9D%E1%83%A1%E1%83%98-%E1%83%9B%E1%83%A6%E1%83%95%E1%83%93%E1%83%9A%E1%83%94%E1%83%91%E1%83%98%E1%83%A1-%E1%83%9E%E1%83%A0%E1%83%9D%E1%83%9E%E1%83%90%E1%83%92%E1%83%90%E1%83%9C%E1%83%93%E1%83%98%E1%83%A1-%E1%83%9C%E1%83%90%E1%83%AC%E1%83%98%E1%83%9A%E1%83%98","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 23:48","imgUrl":"https:undefined","important":false,"fileName":"on.json"},"20 Aug. 2021, 23:12":{"source":"On","title":"ფაიზერის მეორე დოზის გასაკეთებლად მისული მოქალაქე შეცდომით სინოფარმით აცრეს","text":"\n    ფაიზერის მეორე დოზის გასაკეთებლად მისული მოქალაქე შეცდომით სინოფარმით აცრეს. მარი ჭეიშვილი ამბობს, რომ შემთხვევა წმინდა ნიკოლოზის სახელობის სამედიცინო ცენტრში მოხდა. \nჭეიშვილის თქმით, კლინიკაში მისულს უთხრეს, რომ იმ დღეს ვაქცინაცია მხოლოდ ფაიზერით მიმდინარეობდა და მიუხედავად იმისა, რომ დასაზუსტებლად იკითხა, ჰქონდათ თუ არა ნამდვილად ფაიზერის ვაქცინა, მაინც შეეშალათ და სინოფარმი გაუკეთეს. \n\"ძლივს მოხუც ექიმთან გავლილი კონსულტაციის შემდეგ მივედი ექთანთან. უსაყვარლესი ქალი იყო, ძაან შინაურულად ლაპარაკობდა და მეთქი თბილისში გავიგე, რომ აერიათ ვაქცინები და შეიძლება ვნახო-მეთქი და კი, აი, ნახე, თუ გინდა გადაიღეო. მანახა ფლაკონი გადაჯღაპნილი ჰქონდა რაღაც, მე მივაწერე, მჭირდებოდაო და უკან ჩინური წარწერებია. ვეკითხები, რატომ აწერია ჩინურად, წინაზე წავიკითხე ფაიზერი-მეთქი და არა ეს არის ფაიზერიო, დღეს სხვა ვაქცინა არც გვაქვსო, სინოფარმი ორშაბათს და ოთხშაბათს არისო და დღეს პარასკევიაო. \nაცრის შემდეგ გადმოვჯექი ცოტა მოშორებით, მოდის ეს ექთანი, აი, მაცივარი აქ არის, განახებ შეფუთვას, თუ გინდა გადაიღეო, თითქოს არც ვაპირებდი, მაგრამ გამიმზადა და გადავიღე. აქაც ჩინურად აწერია ყველაფერი, მაგრამ მაინც არ ვიხრი წარბს, რადგან ზოგადად ადამიანებს ვენდობი. აქაც ვკითხე, აი, ეს აწერია მეთქი და არაო ესააო რა და გავჩერდი. ამასობაში ჩემს მერე ვიღაც კაცი შევიდა და იმანაც იკითხა ხო ფაიზერიაო და კიო ექიმმაც და ექთანმაც, დღეს ფაიზერის დღეაო\", — წერს ის ფეისბუქგვერდზე.\nმისივე თქმით, ფლაკონზე წაიკითხა წარწერა Beijing Institute of Biological Products და დაგუგლა, რის შემდეგაც დარწმუნდა, რომ მათი წარმოებული ვაქცინა სწორედ სინოფარმია. ჭეიშვილი ამბობს, რომ კლინიკაში პასუხი მოითხოვა, რის შემდეგაც ჯანდაცვის სამინისტროში დარეკეს და გაარკვიეს, რომ ჯანმრთელობას საფრთხე არ ემუქრება.\n\"2 კვირაში მობრძანდით, გაგიკეთებთ ანტისხეულებზე ტესტს და მერე გეტყვით, ითვლებით თუ არა სრულად ვაქცინირებულიო. თუ არადა, ისიც არ იციან, ალბათ, რას იზამენ. დირექტორმა, მამუკა იოსელიანმა პირველ ადგილზე დავაყენებ ამ საქმეს და თითქოს ჩემი პირადი იყოს ისე მივხედავო, იმნაძესაც დავურეკავო, ავაწრიალე ყველაო.\nპირველ რიგში, არის ჯანდაცვის სისტემის ბრალი, რადგან წესიერად ექიმები/ექთნები ვერ გადაუმზადებიათ და ვერ დაამახსოვრებინეს რომ ფაიზერის ვაქცინის დროს ფაიზერი უნდა ეწეროს ფლაკონს და სინოფარმის დროს რაღაც ჩინური იეროგლიფები\", — წერს ის ფეისბუქზე. \nწმინდა ნიკოლოზის სახელობის სამედიცინო ცენტრი ევექსი კლინიკების შემადგენლობაშია. კომპანიაში On.ge-ს განუცხადეს, რომ დაწყებულია მოკვლევა და მედდას უფლებამოსილება შეუჩერეს. მათი თქმით, მიუხედავად იმისა, რომ ვაქცინაციის პროცესი მაქსიმალურად კონტროლდება, მსგავსი ფაქტი მოხდა.\n\"გვინდა აღვნიშნოთ, რომ კლინიკურად ასეთი შემთხვევები შესწავლილია და საბედნიეროდ, სიცოცხლისთვის საშიშროებას არ წარმოადგენს. ამის მიუხედავად, ჩვენ ავიღეთ პასუხისმგებლობა, მედდას უკვე შეუჩერდა უფლებამოსილება და გრძელდება ამ ფაქტის შესწავლა შემდგომი რეაგირებისათვის.\nსაბედნიეროდ, ვაქცინირებული 2 პირი თავს კარგად გრძნობს. მათ ჯანმრთელობაზე ზრუნვაზე სრულ პასუხისმგებლობას იღებს კომპანია. ნებისმიერი საჭიროების შემთხვევაში მზად ვართ კლინიკური გუნდის ჩართულობით ჩავუტაროთ მათ ყველა შესაბამისი გამოკვლევა და ჯანმრთელობის მონიტორინგი\", — წერია მათ განცხადებაში. \nOn.ge ცდილობს ჯანდაცვის სამინისტროსა და NCDC-ში დამატებითი ინფორმაციის მიღებას. \n","link":"https://on.ge/story/87680-%E1%83%A4%E1%83%90%E1%83%98%E1%83%96%E1%83%94%E1%83%A0%E1%83%98%E1%83%A1-%E1%83%9B%E1%83%94%E1%83%9D%E1%83%A0%E1%83%94-%E1%83%93%E1%83%9D%E1%83%96%E1%83%98%E1%83%A1-%E1%83%92%E1%83%90%E1%83%A1%E1%83%90%E1%83%99%E1%83%94%E1%83%97%E1%83%94%E1%83%91%E1%83%9A%E1%83%90%E1%83%93-%E1%83%9B%E1%83%98%E1%83%A1%E1%83%A3%E1%83%9A%E1%83%98-%E1%83%9B%E1%83%9D%E1%83%A5%E1%83%90%E1%83%9A%E1%83%90%E1%83%A5%E1%83%94-%E1%83%A8%E1%83%94%E1%83%AA%E1%83%93%E1%83%9D%E1%83%9B%E1%83%98%E1%83%97-%E1%83%A1%E1%83%98%E1%83%9C%E1%83%9D%E1%83%A4%E1%83%90%E1%83%A0%E1%83%9B%E1%83%98%E1%83%97-%E1%83%90%E1%83%AA%E1%83%A0%E1%83%94%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 23:12","imgUrl":"https://rachel.on.ge/2021/08/20/cats.jpg","important":false,"fileName":"on.json"},"20 Aug. 2021, 21:05":{"source":"On","title":"","text":"\n                რა ხდება\nავღანეთში განვითარებულ მოვლენებზე პასუხისმგებლობა ოთხ პრეზიდენტზე ნაწილდება, თუმცა მხოლოდ ჯო ბაიდენი იქნება დასასრულის და, სიმართლე რომ ვთქვათ, არც ისე დამაიმედებელი დასასრულის სიმბოლო. \nთალიბანის გამარჯვება ავღანეთში უსაფრთხოებისთვის ახალ გამოწვევებს ქნის და ზოგიერთებისთვის ამცირებს ამერიკის, როგორც საიმედო პარტნიორის იმიჯს. ბაიდენის საპრეზიდენტო კამპანიაში ხშირად მოისმენდით სიტყვებს \"America Is back\" [ამერიკა დაბრუნდა], რაც, პირველ რიგში, საერთაშორისო ასპარეზზე მისი პოზიციების გამყარებასა და სისტემაში უსაფრთხოების მაქსიმიზაციასთან ასოცირდებოდა, თუმცა ახლა გაჩნდა განცდა, რომ ამერიკა კი არ დაბრუნდა, არამედ დაიწყო მისი, როგორც გავლენიანი აქტორის დაღმასვლა.\nმრავალწლიანი პარტიზანული ომის შემდეგ, ავღანეთიდან ამერიკის შეერთებული შტატების სამხედრო შენაერთის გასვლიდან რამდენიმე დღეში, თალიბანმა ქვეყანა სრულად აიღო და დედაქალაქში, ქაბულში პრეზიდენტის სასახლე დაიკავა.\n        ქაბულის მოსახლეობა მას შემდეგ, რაც გაიგეს, რომ ქალაქში თალიბანის წარმომადგენლები შედიოდნენ.    ფოტო: NY Times     \nდედაქალაქის აღებამ დაბნეულობა და პანიკა გამოიწვია. წარსულში თალიბანის მმართველობის გამოცდილებამ ათასობით ავღანელი აიძულა ქვეყნიდან გასაქცევი გზა ეძებნა. სასოწარკვეთილი მოსახლეობის ევაკუაციის ამსახველი არაერთი ფოტო-ვიდეო გავრცელდა — ქვეყანაში \"ძალაუფლების მშვიდობიანი გადაბარების\" პროცესი დაიწყო. ყოველ შემთხვევაში, ასე ამბობს თალიბანი, თუმცა ფაქტები საპირისპიროზე მეტყველებს. \n        ქაბული მას შემდეგ, რაც ქალაქში თალიბანი შეიჭრა.    ფოტო: WSJ     \n15 აგვისტოს საღამოს ავღანეთის პრეზიდენტმა, აშრაფ ღანიმ განცხადება გაავრცელა, სადაც ნათქვამია, რომ რთული გადაწყვეტილების წინაშე დამდგარმა პირველმა პირმა ქვეყნის დატოვება ამჯობინა. \n\"დღეს მე დავდექი რთული არჩევანის წინ: უნდა წარვდგე შეიარაღებული თალიბების წინაშე, რომლებსაც სასახლის აღება უნდათ თუ დავტოვო ძვირფასი ქვეყანა, რომლის დაცვასაც ბოლო ოცი წელი მივუძღვენი. თუ არ შევაჩერებდი, უამრავი პატრიოტი დაიტანჯებოდა, ქაბული განადგურდებოდა, რაც ჰუმანიტარულ კატასტროფამდე მიგვიყვანდა ამ ექვსმილიონიან ქალაქში. თალიბანმა ნათლად მიმახვედრა, რომ მზად არიან თავს დაესხან მთელ ქაბულს და მის მოსახლეებს იმისთვის, რომ მე განმდევნონ. მე ვიფიქრე, რომ სისხლისღვრის ასარიდებლად, სჯობდა აქედან წასვლა\", — განაცხადა მან. \nმართალია, თავდაპირველად თალიბები ამბობდნენ, რომ ქალაქის ბრძოლით აღება და სისხლისღვრა არ სურდათ, თუმცა მოგვიანებით რამდენიმე დასახლებაში შევიდნენ — ისმოდა სროლის ხმა, იყვნენ დაშავებულები. თალიბების მტკიცებით, ეს იმიტომ გააკეთეს, რომ პოლიციამ და მთავრობამ ქალაქი დატოვა და საჭირო იყო \"წესრიგის უზრუნველყოფა\".\nჟურნალისტები ამბობენ, რომ თალიბანის რეჟიმის წარმომადგენლები ქუჩებში დადიან და კონკრეტულ ადამიანებს მოსაკლავად ეძებენ. \nამერიკასა და ბრიტანეთს ქაბულში დამატებითი ძალები შეყავთ, რათა საკუთარი მოსახლეობა მშვიდობიანად და უსაფრთხოდ დააბრუნონ სახლებში. ავღანეთიდან წასვლას ცდილობენ ადგილობრივებიც, რომლებიც სრულიად უიმედოდ არიან დარჩენილნი. \nამ ეტაპზე, ამერიკა შეინარჩუნებს წარმომადგენლობას ქაბულის საერთაშორისო აეროპორტში, რათა ათასობით მოქალაქის ევაკუაციის პროცესი დაჩქარდეს.\nსახელმწიფო დეპარტამენტის პრესსპიკერმა, ნედ პრაისმა განაცხადა, რომ ამერიკული ჯარები რჩებიან ქაბულის აეროპორტში და პენტაგონი მუშაობს იმისთვის, რომ მოქალაქეების გამოყვანა მშვიდობიანად დასრულდეს.\nავღანეთის პრეზიდენტისგან განსხვავებით, ვიცე-პრეზიდენტმა, ამრულა სალეჰმა, ავღანეთის კონსტიტუციის შესაბამისად, თავი პრეზიდენტის მოვალეობის შემსრულებლად გამოაცხადა და ავღანეთის ერთ-ერთ რეგიონში გამაგრდა, რომელიც თალიბებს დღემდე არ აუღიათ. \nმისი თქმით, არ აღიარებს თალიბანის გამარჯვებას და \"არასდროს იცხოვრებს ერთ ჭერქვეშ\" ისლამისტ ფუნდამენტალისტებთან. \n        ამრულა სალეჰი პანჯშირში აჰმედ მასუდთან და სხვა გენერლებთან ერთად.    ფოტო: Shehzad Younis/FB     \n\"არასდროს ვუღალატებ ჩემი გმირის, აჰმად მასუდის (გენერალი, რომელიც იბრძოდა საბჭოთა ჯარების წინააღმდეგ) მემკვიდრეობას\", — თქვა მან.\nსალეჰმა ანტი-თალიბანურ მოქალაქეებს მოუწოდა, შეუერთდნენ წინააღმდეგობის მოძრაობას, რომელსაც, \"განსხვავებით დასავლეთისგან, ბრძოლის სურვილი არ დაუკარგავს\". \nამასთან The Washington Post-ზე წერილი გამოაქვეყნა ავღანეთის სამოქალაქო ომის დროინდელი მხედართმთავრისა და ჩრდილოეთის ალიანსის მეთაურის, აჰმად შაჰ მასუდის შვილმა, რომელშიც ის ავღანელი ხალხის თალიბებისგან დასაცავად დასავლეთს დახმარებას სთხოვს. მასუდი ამბობს, რომ მოჯაჰედის მეომრები საბრძოლველად მზად არიან და იბრძოლებენ, მაგრამ დასავლეთის დახმარების გარეშე დამარცხდებიან და ეს ავღანელების საბოლოო დაღუპვის ტოლფასი იქნება.\n რა ხდება ქაბულში — განახლებადი \n            \n                ვინ არიან თალიბები\n1979 წელს საბჭოთა ჯარები ავღანეთში შეიჭრნენ. ხელისუფლებაში ჰაფიზულა ამინის მოსვლამ სსრკ-ს ბევრი საფიქრალი გაუჩინა — მათ აწუხებდათ ის ფაქტი, რომ ამინი ჩინეთთან და პაკისტანთან ცდილობდა კავშირების დამყარებას, ასევე, ხვდებოდა აშშ-ის დროებით წარმომადგენელსაც. შეჭრიდან მალევე ამინი მოკლეს და ხელისუფლება დროებით მოსკოვიდან ჩაყვანილ ბაბრაქ ქარმალს ჩააბარეს. \nაღნიშნული ქმედება აშშ-ის პრეზიდენტმა, ჯიმი კარტერმა \"მეორე მსოფლიო ომის შემდეგ მშვიდობისთვის შექმნილ ყველაზე დიდ საფრთხედ\" შეაფასა. მცირე პერიოდის განმავლობაში ჟენევაში ავღანეთის საკითხზე მოლაპარაკებები მიმდინარეობდა. მიხეილ გორბაჩოვის სათავეში მოსვლის შემდეგ, სსრკ-მ ავღანეთისადმი დამოკიდებულება შეცვალა. 1988 წელს ჟენევაში შეთანხმება შედგა — საბჭოთა კავშირი ავღანეთიდან გასვლას იწყებდა. \n1989-1992 წლები ავღანეთში საკმაოდ ქაოსური იყო. სსრკ-ს გასვლის შემდეგ დაიწყო არეულობა, მოხდა სამოქალაქო ომი, რომელიც 1992 წელს მოჯაჰედების მიერ ქაბულის დაკავებით დასრულდა. ამ არეულობამ თალიბანის აღმასვლას მისცა საფუძველი და ძალადობრივი ჯგუფი გააძლიერა. \nთალიბანის მოძრაობა, ანუ \"სტუდენტები\" 1990-იან წლებში ჩრდილოეთ პაკისტანში შეიქმნა. ეს იყო პუშტუნთა რელიგიურ-ფუნდამენტალისტური მოძრაობა, რომელიც, თავდაპირველად, დაფინანსებას საუდის არაბეთისაგან იღებდა. მათი მიზანი ისლამური ნორმების აღდგენა და ავღანეთში \"მშვიდობის დაბრუნება\" იყო. ორგანიზაცია უდიდეს მხარდაჭერას იღებდა პაკისტანისგანაც.\n        ფოტო: BBC/On.ge     \n1995 წელს სამხრეთ-დასავლეთ ავღანეთიდან მათი ძალაუფლება მთელ ქვეყანაზე ნელ-ნელა იზრდებოდა. 1995 წელსვე დაიკავეს პროვინცია ჰერათი, 1996 წელს კი ქაბული აიღეს. საბოლოო ჯამში, 1998 წლისთვის თალიბანი ავღანეთის 90%-ს აკონტროლებდა. \nთალიბანმა აკრძალა ტელევიზია, მუსიკა, კინო. გოგოებს შეუზღუდა სკოლაში სიარული და წაართვა განათლების მიღების ფუნდამენტური უფლება. ამ დროს თალიბანი საერთაშორისო ასპარეზზე მხოლოდ სამი ქვეყნის: პაკისტანის, საუდის არაბეთის და გაერთიანებული ემირატების მიერ იყო აღიარებული. ძალაუფლებაში ყოფნის დროს მათ პასუხისმგებლობაშია არაერთი მძიმე დანაშაული, უამრავი მკვლელობა და აფეთქება. \n1996-2001 წლებში თალიბანი ქვეყანას შარიათის კანონებით მართავდა. შარიათი ისლამის სისტემაში ერთგვარი ქცევის კოდექსია, რომელიც ყურანიდან გამომდინარეობს და მუსლიმების ნაწილში \"მარადიულ და შეუცვლელ\" ღვთიურ დადგენილებად მიიჩნევა. შარიათის კანონები ძალიან მკაცრია და რთულია მისი შეთავსება ადამიანის უფლებებთან — ის ითვალისწინებს ხელის ნაწილების მოჭრას ქურდობისთვის, ქვებით ჩაქოლვას, გაროზგვას და ა.შ.\nავღანეთში თალიბანის მმართველობის დროს განსაკუთრებით მკაცრი იყო მოპყრობა ქალების მიმართ: მათ არ შეეძლოთ საკუთარ აივანზე გასვლა, ზედმეტია საუბარი სამსახურსა და სკოლაში სიარულზე. მათ უნდა ეტარებინათ ბურკა — სამოსი, რომელიც მთელ სხეულს ფარავს. თუკი სახლის დატოვება სურდათ, მათ გვერდით აუცილებლად უნდა ყოფილიყო კაცი. აკრძალული იყო მაღალქუსლიანი ფეხსაცმელების ჩაცმა, ფოტოების გადაღება.\nქალებს კლავდნენ არჩევანის გაკეთების გამოც. მაგალითად, გოგო, რომელიც ქორწილიდან გაიქცა, რადგან ქორწინება არ სურდა, მეორე დღეს ნაწამები და გარდაცვლილი იპოვეს. თალიბანის დროს ავღანეთში ქალს არ ჰქონდა 12 წელზე უფროს ბიჭთან ურთიერთობის უფლება, თუკი ის მისი ოჯახის წევრი არ იყო. აკრძალული იყო მაკიაჟი, წვეულებები, ცეკვა, სიმღერა და ა.შ.\nთალიბანი მოსახლეობაში \"სამართლის აღსადგენად\" შარიათის უკიდურესად ექსტრემალურ მეთოდებს იყენებს — მათ შორის, უკვე ხსენებულ თითების მოჭრას, გაროზგვას, ქვებით ჩაქოლვას.\nმათ მიერ კონტროლირებად ტერიტორიაზე \"სასამართლო\" საჯარო მოსმენას ჰგავს — დამნაშავე რამდენიმე კომანდირის მიერ \"სამართლდება\" ყოველგვარი ფორმალური ადვოკატირების გარეშე. ადამიანებს, რომელთაც არანაირი სასამართლო გამოცდილება და ექსპერტიზა არ გააჩნიათ, გამოაქვთ განაჩენი არა კანონის, ადამიანის ფუნდამენტური უფლებების გათვალისწინების, არამედ შარიათის კანონების საფუძველზე. აღსრულებაც მათ მიერვე ხდება.\nრაც არ უნდა გასაკვირი იყოს, ამ მეთოდებს მოსახლეობაში საკმაოდ დიდ ნაწილში მეტი ლეგიტიმაცია გააჩნია, ვიდრე ავღანეთის ცენტრალური მთავრობის სასამართლოს.\nთალიბანის მიზანია ისლამური სახელმწიფოს შექმნა შარიათის ფუნდამენტალისტური ინტერპრეტაციის საფუძველზე. მას ძალას რამდენიმე კონკრეტული კომპონენტით ინარჩუნებს. პირველი ადგილობრივი ლეგიტიმაციაა — მათ მოახერხეს ადამიანების დარწმუნება, რომ ისლამური შარიათით ქვეყნის მართვა მწყობრ სახელმწიფოს შექმნის. გარდა ამისა, ისინი დიდ დახმარებას იღებენ პაკისტანისგან, როგორც სამხედრო, ისე ფინანსური კუთხით. მნიშვნელოვანია ნარკოტიკებიდან მიღებული თანხაც — მსოფლიოს ჰეროინის მარაგის 90% სწორედ ავღანეთზე მოდის, რაც თალიბანს დამატებითი რესურსით ამარაგებს.\n2001 წელს ამერიკის მიერ მართულმა კოალიციის ძალებმა თალიბანზე იერიში მიიტანეს და ამავე წლის დეკემბერში რეჟიმი დამარცხდა. თუმცა მას შემდეგ, რაც ამერიკის ყურადღება ერაყზე გადავიდა, ძალადობრივმა ჯგუფმა მოძლიერება და ბევრ ტერიტორიაზე კონტროლის აღება მოახერხა.\nმიუხედავად იმისა, რომ დაჯგუფება ახლა უარყოფს მსგავსებას იმ თალიბანთან, რომელიც ოდესღაც ქვეყანას მართავდა, ქაბულში შესვლიდან რამდენიმე დღეში მათი ქმედებებით ყველაფერი ნათელია.\n            \n                რატომ იყვნენ ამერიკის ჯარები ავღანეთში — თავდასხმა აშშ-ზე ანუ თავდასხმა დემოკრატიაზე\n2001 წლის 11 სექტემბერს ამერიკის შეერთებულ შტატებზე ტერორისტული თავდასხმა განხორციელდა — ის ალ-ქაიდას მიერ იყო კოორდინირებული. 19-მა ისლამისტმა 4 კომერციული სამგზავრო თვითმფრინავი გაიტაცა. 2 თვითმფრინავი მსოფლიო სავაჭრო ცენტრის ორ ცათამბჯენს დაეჯახა, 1 — პენტაგონს, 1 კი სომერსეტ-ქაუნთის (პენსილვანია) ველზე ჩამოვარდა. დაიღუპა ოთხივე თვითმფრინავის ყველა მგზავრი და შენობებში მყოფი ადამიანების დიდი ნაწილი. \n2002 წელს West point-ის გახსნის ცერემონიალზე აშშ-ის პრეზიდენტი, ჯორჯ ბუში ისტორიული სიტყვით გამოვიდა, რაც შემდეგში \"ბუშის დოქტრინის\" ჩამოყალიბების საფუძველი გახდა. მან თქვა, რომ შეკავების დოქტრინა ვერ იქნება მართებული სტრატეგია ტერორისტული ორგანიზაციების წინააღმდეგ და \"ახალი პრობლემებისთვის ახალი გადაჭრის გზების\" მოძებნაც დააანონსა. \n\"უკანასკნელი საუკუნის უდიდესი ნაწილის მანძილზე ამერიკის თავდაცვა ცივი ომის შეკავების დოქტრინებზე იყო დაფუძნებული. გარკვეულ შემთხვევებზე ეს სტრატეგიები კვლავ მოქმედია. თუმცა ახალი საფრთხეები შესაბამისი პასუხების მოფიქრებას მოითხოვს. შეკავება და მასიური ნაცვალგების სტრატეგია არაფერს ნიშნავს, როცა საქმე ტერორისტულ ქსელებს ეხებათ. შეჩერება არაა შესაძლებელი, როცა მასიური განადგურების იარაღის მქონე გაუწონასწორებელ დიქტატორებს შეუძლიათ ის იარაღი გამოიყენონ ან ტერორისტ მოკავშირეებს გადასცენ\", — განაცხადა გამოსვლაზე ბუშმა. \nკონგრესისადმი მიმართვის დროს ბუშმა თალიბანს რამდენიმე პირობა წაუყენა: ჩაებარებინა ამერიკისთვის ალ-ქაიდას ყველა ლიდერი, გაეთავისუფლებინა უკანონოდ დაკავებული ამერიკელი მოქალაქეები, დაეცვა უცხოელი დიპლომატები და ჟურნალისტები, დაეხურა მათ ტერიტორიაზე მდებარე ყველა ტერორისტული საწვრთნელი ბანაკი და ჩაებარებინა ყველა ტერორისტი შესაბამისი უწყებებისთვის. \n        ფლორიდაში, სკოლაში ვიზიტის დროს, პრეზიდენტ ჯორჯ ბუშს მისი ადმინისტრაციის უფროსი, ენდრიუ ქარდი ატყობინებს მსოფლიო სავაჭრო ცენტრზე თვითმფრინავის დაჯახების შესახებ.   ფოტო: NBC News     \n\"აღნიშნული მოთხოვნები არ არის ღია მოლაპარაკებისთვის ან დისკუსიისთვის. თალიბანმა უნდა იმოქმედოს და იმოქმედოს დაუყოვნებლივ. ისინი გადმოგვცემენ ტერორისტებს ან გაიზიარებენ მათ ბედს. [...] ჩვენი ომი ტერორიზმის წინააღმდეგ იწყება ალ-ქაიდათი, მაგრამ არ დასრულდება აქ. ის არ დასრულდება, სანამ ყველა ტერორისტული ჯგუფი არ იქნება აღმოჩენილი და დამარცხებული\", — განაცხადა ჯორჯ ბუშმა. \nამერიკის საგარეო პოლიტიკის განმსაზღვრელი \"ბუშის დოქტრინა\" გახდა — აშშ-ს მსოფლიოში წამყვანი პოზიციები უნდა დაებრუნებინა, ძალის პრევენციული მიზნებით გამოყენება უნდა აღედგინა, ახლო აღმოსავლეთში კი დემოკრატიის გავრცელების პოლიტიკა გაეგრძელებინა.\nკერძოდ, \"ბუშის დოქტრინის\" პრინციპი იყო ის, რომ აშშ-ს ჰქონდა უფლება, აგრესიული მიდგომა ჰქონოდა იმ ქვეყნების მიმართ, რომლებიც წარმოადგენდნენ ტერორისტთა თავშესაფარს ან აწვდიდნენ რამე სახის დახმარებას ექსტრემისტულ დაჯგუფებებს. მალევე ამ დოქტრინამ \"პრევენციული ომის\" პოლიტიკა მოიცვა — აშშ-მ აიღო ვალდებულება, დაემხო ის რეჟიმები, რომლებიც, გარკვეულწილად, პოტენციურ საფრთხეს უქმნიდნენ მის უსაფრთხოებას. \nაღნიშნული იდეოლოგიური მოსაზრებები დაედო საფუძვლად შეერთებული შტატების ეროვნული უსაფრთხოების სტრატეგიას, რომელიც 2002 წლის 20 სექტემბერს გამოქვეყნდა და სადაც ტერორისტული დაჯგუფებებიდან მომდინარე საფრთხეები ბევრად უფრო სერიოზულად იქნა აღქმული. \n9/11-დან მალევე, ამერიკისა და NATO-ს გაერთიანებულმა ძალებმა ავღანეთის ტერიტორიაზე ალ-ქაიდასა და თალიბანის წინააღმდეგ სამხედრო შეტევა დაიწყეს. \nმიუხედავად იმისა, რომ 2001 წელს ოპერაცია \"შეუზღუდავი თავისუფლების\" დროს აშშ-მ საკუთარ მოკავშირეებთან ერთად თალიბანის რეჟიმი დაამხო, ისინი საბოლოოდ ვერ გაანადგურეს — ძირითადი ძალები ვაზირისტანის მთებში დაბანაკდნენ და ავღანეთსა და პაკისტანში პარტიზანული ბრძოლის ტაქტიკაზე გადავიდნენ. ბინ ლადენი პაკისტანში გაიქცა. \nრა ხდებოდა ავღანეთში 9/11-ის შემდეგ\n2001 წელს აშშ-სთან ერთად ავღანეთში ბრიტანეთის ჯარებიც შევიდნენ — პრემიერმინისტრმა ტონი ბლერმა ავღანეთში ალ-ქაიდას ბანაკებში სამხედრო ოპერაციის დაწყება დააანონსა. \nთალიბანის ლიდერებმა ქაბულში გადასვლა და იქ მიმალვა 2001 წლიდანვე დაიწყეს, რაც დასავლეთის წარმატებამაც განაპირობა — კოალიციურმა ჯარებმა დეკემბერშივე აიღეს თალიბანის მთავარი საყრდენი, ყანდაარი. \nთალიბების განადგურების შემდეგ, ქვეყანაში თანამედროვე ავღანეთის რესპუბლიკა შეიქმნა: 2004 წელს კონსტიტუცია მიიღეს, ჩატარდა საპრეზიდენტო არჩევნებიც, სადაც ჰამიდ ყარზაიმ გაიმარჯვა. \n        ავღანეთის პრეზიდენტი ჰამიდ ყარზაი და ამერიკის ყოფილი თავდაცვის მინისტრი, დონალდ რამსფელდი.    ფოტო: Times of India     \n2003 წელს ბუშმა გამოაცხადა, რომ ტერორიზმის წინააღმდეგ ომი გრძელდება — აშშ ერაყში შევიდა. \nავღანეთში დასავლურ კოალიციას არასაკმარისი ძალები ჰყავდა. რადგან ამერიკის ყურადღება უფრო ერაყზე იყო გადართული, თალიბანის მებრძოლები ნელ-ნელა უკან ბრუნდებოდნენ და ტერიტორიას თავიდან იკავებდნენ. 2003 წელს ბუშმა ავღანეთში \"მთავარი ბრძოლის დასასრული\" გამოაცხადა და იქ მხოლოდ 8 000 სამხედრო დარჩა. \n2006 წლიდან თალიბანმა გაძლიერება დაიწყო. 2006 წლის ივნისში 29 წლის ჯიმ ფილიპსონი, ბრიტანელი ჯარისკაცი ჰელმანდის პროვინციაში თალიბანთან ორმხრივი ბრძოლის დროს დაიღუპა, რამაც ოპერაციებში ბრიტანეთის გააქტიურებაც გამოიწვია. \nთალიბანი მაინც ძლიერდებოდა. თუ 2005 წელს მათი თვითმკვლელი ტერორისტების მიერ ჩადენილი დანაშაული 27 იყო, 2006 წელს რაოდენობა 139-მდე გაიზარდა. 2007 წელს ამერიკისა და NATO-ს საერთო ძალებმა თალიბანის სამხედრო მეთაური, მულაჰ აბდულა მოკლეს.\n            \n                ობამას პოლიტიკა ავღანეთში \nოვალური ოფისის დაკავებიდან მალევე, ბარაკ ობამამ ავღანეთისა და პაკისტანთან მიმართებით სტრატეგია შეცვალა. მან გააქრო ბუშის \"ნებისმიერ ფასად გამარჯვების\" მიდგომა. \n\"მე, როგორც პრეზიდენტი, უარს ვაცხადებ იმგვარი მიზნების დასახვაზე, რაც სცდება ჩვენს პასუხისმგებლობასა და ინტერესებს. მე უნდა გავითვალისწინო ყველა გამოწვევა, რაც ამ დროისთვის აშშ-ს აქვს\", — განაცხადა ობამამ.\nეს მიუთითებდა იმაზე, რომ ომი, რომლის დაწყებაც მისი პასუხისმგებლობა არ იყო, საზღვრებში მოექცეოდა და მეტიც, შესაძლოა, დასასრულისკენ წასულიყო. \nობამას თავის გამოსვლაში პასუხისმგებლობის განაწილება საკუთრივ ავღანეთის მთავრობასთან სურდა.\n\"ჩვენ უნდა გავაძლიეროთ ავღანეთის უსაფრთხოების ძალებისა და მთავრობის შესაძლებლობები, რათა მათ შეეძლოთ აიღონ პასუხისმგებლობა ავღანეთის მომავალზე\", — აცხადებდა პრეზიდენტი. \n        პრეზიდენტი ობამა ესალმება ამერიკის ჯარისკაცებს ბაგრამის საჰაერო ბაზაზე ავღანეთში მოულოდნელი ვიზიტის შემდეგ. 2012 წლის პირველი მაისი.     \nმიუხედავად ამისა, 2012 წლის არჩევნებისთვის ავღანეთში გაუარესებული სიტუაცია ობამას პოლიტიკურ კარიერაზე ცუდად აისახებოდა — მან 2009 წელს კონტინგენტი 30 000 ჯარისკაცით გაზარდა და განაცხადა, რომ საბოლოოდ ჯარებს 2011 წლისთვის გაიყვანდა. საერთაშორისო პოლიტიკის ექსპერტები ამბობენ, რომ ობამამ ერაყის მაგალითით იხელმძღვანელა: 2006 წელს კონტინგენტის გაზრდამ გარკვეული წარმატება მოიტანა. პოლიტიკოსმა, რორი სტიუარტმა ამ გადაწყვეტილებას \"მეფისტოფელის ტვირთი\" უწოდა — პრეზიდენტმა ადგილზე ძალა შეიძინა, მაგრამ დაკარგა დრო. \nმართალია, აღნიშნულმა სტრატეგიამ ვერ გაამართლა, მაგრამ მოგვიანებით, 2011 წელს პაკისტანში ჩატარებული ოპერაციის დროს ალ-ქაიდას ლიდერი და 9/11-ის ტერაქტის სულისჩამდგმელი, ოსამა ბინ ლადენი ლიკვიდირებულ იქნა. \n2009 წელს ობამამ \"არასაიმედო უსაფრთხოების სიტუაციის\" გამო 2017 წლამდე ავღანეთში დარჩენა დააანონსა. 2014 წელს ამერიკამ და ბრიტანეთმა ავღანეთში საბრძოლო ოპერაციების დასრულება გამოაცხადეს. ობამამ განაცხადა კიდეც, რომ ამერიკის ომი ავღანეთში დასრულდა და ქვეყანა, რომელსაც ის მართავდა, ახლა ბევრად უფრო უსაფრთხო იყო, ვიდრე 13 წლის წინ. მან იცოდა, რომ ამერიკელთა უდიდეს ნაწილს მოთმინება დაკარგული ჰქონდა — 2014 წლის ABC News poll-ის გამოკითხვების თანახმად, მოსახლეობის მხოლოდ 38% მიიჩნევდა, რომ ავღანეთში ომი ღირდა. ობამას გამოსვლისას ნათქვამი სიტყვები ილუზიად რჩებოდა. ამერიკული ჯარები ავღანეთში რჩებოდნენ და ჩვეულებრივ იბრძოდნენ. \n2015 წელს ობამამ გამოაცხადა, რომ ჯარების გამოყვანას დროებით ავღანეთის პრეზიდენტის, აშრაფ ღანის თხოვნის გამო შეაჩერებდა. მალევე საბოლოოდ ითქვა, რომ 9 800 სამხედრო 2016 წლის ბოლომდე დარჩებოდა. \n            \n                ტრამპის სტრატეგია ავღანეთში\nტრამპის გადაწყვეტილება ავღანეთის დატოვებაზე უნდა ყოფილიყო დამოკიდებული არა კონკრეტულ დედლაინებზე, არამედ ადგილზე არსებულ სიტუაციაზე. ასე სვამდა საკითხს აშშ-ის 45-ე პრეზიდენტი. მისი პირველი მთავარი ცვლილება სწორედ ეს იყო.\n\"ამერიკის მტრებს არასდროს ეცოდინებათ ჩვენი გეგმები\", — ამბობდა ის.\nამასთან, ტრამპმა მოლაპარაკების პროცესში ინდოეთის როლი გაზარდა. ის აცხადებდა, რომ ავღანეთში გამოიყენებდა ყველა მის ხელთ არსებულ რესურსს: დიპლომატიას, ეკონომიკას, სამხედრო ნაწილს, რათა სასურველი შედეგი მიიღო. ამ მიდგომამ შექმნა გარემო მოლაპარაკებებისთვის და აშშ მეტად ფასილიტატორის როლში გადაიყვანა. \nტრამპის მესამე და ყველაზე მნიშვნელოვანი ცვლილება პაკისტანის საკითხი იყო. პრეზიდენტმა თქვა, რომ ამერიკა ვეღარ გაჩუმდებოდა პაკისტანის, როგორც ტერორისტთათვის უსაფრთხო ნავსაყუდლის შექმნის პრეცედენტზე. მიუხედავად იმისა, რომ ობამას ადმინისტრაციას უკვე ჰყავდა ნახსენები პაკისტანი, ტრამპი უფრო სერიოზულად ფიქრობდა რეგიონში ინდოეთთან სტრატეგიულ თანამშრომლობაზე, რის გამოც პაკისტანთან საკმაოდ კონფრონტაციულ ნაბიჯებზე წასვლა არჩია. ცხადია, ამ გადაწყვეტილებებს რეგიონში შეიძლება დიდი გეოპოლიტიკური ძვრები გამოეწვია — ტრამპის ხისტ პოზიციას პაკისტანი შეიძლება რუსეთისა და ჩინეთისკენ გადაეხარა. \n        დონალდ ტრამპი და გენერალი მარკ მილი ბაგრამის საჰაერო ბაზაზე ავღანეთში.    ფოტო: Foreign Policy     \n2017 წლის აგვისტოში ტრამპმა საკუთარ სამხედრო მრჩევლებს დაუჯერა და ავღანეთში დამატებით 4 000 სამხედრო შეიყვანა. ტრამპის სტრატეგია ომის დასრულების კუთხით საკმაოდ უშედეგო ჩანდა. თალიბანი ჯერ კიდევ ინარჩუნებდა კონტროლს ქვეყნის გარკვეულ ნაწილზე, ყოველდღიურ საბრძოლო მოქმედებებს კი უამრავი ადამიანის სიცოცხლე ეწირებოდა. მეტიც, არსებობდა მონაცემები, რომ თალიბანის კონტროლი სასოფლო დასახლებებზე იზრდებოდა. \nთამამად შეიძლება ითქვას, რომ ამერიკას უკვე \"მობეზრდა\" ავღანეთის ომი. ამერიკის ყოფილმა სახელმწიფო მდივანმა, რექს ტილერსონმა განაცხადა, რომ \"ყველა ქვეყანა, რომელიც ავღანეთში მხარს მშვიდობას უჭერს, ვალდებულია, მიიღოს ზომები თალიბანის ძალადობრივი კამპანიის შესაჩერებლად\" — რთულია, ამ სიტყვებში სასოწარკვეთა არ ამოიკითხო. ეს არც თალიბანს გაუჭირდებოდა. \nტრამპმა ზალმაი ხალილზადს, ავღანეთში ამერიკის ყოფილ ელჩს დაავალა, თალიბანთან იმგვარი შეთანხმებისთვის მიეღწია, რომ NATO-სა და ამერიკას ქვეყანა დაეტოვებინათ.\n2020 წლის თებერვალში შეთანხმება შედგა. მხარეთა მოლაპარაკებებს ესწრებოდა მაშინდელი სახელმწიფო მდივანი, მაიკ პომპეოც. ამერიკისა და NATO-ს ჯარებს ავღანეთი 14 თვეში უნდა დაეტოვებინათ. \nროგორც ტრამპმა თქვა, ეს ამერიკისთვის \"გრძელი და რთული მოგზაურობა\" იყო, თუმცა დრო იყო, ამერიკელი ჯარისკაცების სახლში დაბრუნებაზე ეზრუნათ. შეთანხმების მიხედვით, აშშ-ს პირველი 135 დღის მანძილზე უნდა შეემცირებინა წარმომადგენლობა ავღანეთში და 8 600 ადამიანამდე დაეყვანა. ამას დადებითი გავლენა ექნებოდა ტრამპის საპრეზიდენტო კამპანიაზეც. გარდა ამისა, შეთანხმებაში იყო პუნქტი თალიბანის 5 000 პატიმრისა და ავღანეთის უსაფრთხოების ძალის 1 000 პატიმრის გაცვლაზეც. \nმოლაპარაკებებში ავღანეთის მთავრობის ჩართვაზე უარი თქვა თალიბანმა. მათ ხელისუფლების წარმომადგენლები \"ამერიკის თოჯინებადაც\" მოიხსენიეს. საბოლოოდ, შეთანხმება დოჰაში გამართული 9 რაუნდის შემდეგ საკმაოდ ახლო ჩანდა, თუმცა ტრამპმა ის \"მკვდრად\" გამოაცხადა, როცა თალიბანმა ამერიკელი ჯარისკაცი მოკლა. ამის მიუხედავად, ორ კვირაში მოლაპარაკებები დახურულ კარს მიღმა აღდგა. \nშეთანხმებაში გათვალისწინებული იყო, რომ არ უნდა დაეშვათ ალ-ქაიდასა და სხვა ექსტრემისტი ჯგუფებისთვის მათ მიერ კონტროლირებად ტერიტორიაზე ოპერირების შესაძლებლობა. ამერიკა-თალიბანის მოლაპარაკებებში მონაწილეობას არ იღებდა თავად ავღანეთის ლეგიტიმური მთავრობა და პრეზიდენტი ღანი. ავღანეთში ბევრს არც ამ შეთანხმების იმედი ჰქონდა და არც თალიბანისგან ელოდნენ ვალდებულებების პირნათლად შესრულებას. პირიქით, ავღანეთის ზოგიერთი მოქალაქე ღანის თამაშგარე დატოვებას პირდაპირ აკავშირებდა შეთანხმების არასრულფასოვნებასა და უშედეგობასთან.\n            \n                ბაიდენის გადაწყვეტილება \n\"ჩვენ ვერ გავაგრძელებთ ავღანეთში ჩვენი სამხედრო წარმომადგენლობის გაზრდას იმის იმედად, რომ ოდესმე გამოსვლისთვის იდეალური პირობები შეიქმნება\", — თქვა ჯო ბაიდენმა ავღანეთის დატოვების გადაწყვეტილების გამოცხადებისას, რამდენიმე თვის წინ. \nმართლაც, იდეალური სიტუაცია ვერასდროს იქნებოდა, განსაკუთრებით თალიბანის აღმავალი ძლიერების პირობებში, თუმცა საერთაშორისო ურთიერთობების ბევრი სპეციალისტი მიიჩნევს, რომ ავღანეთის ასეთ დროს და ასეთი ფორმით დატოვება დიდი გეოპოლიტიკური შეცდომაა.\nმეტიც, ბევრმა ყოფილი თავდაცვის მდივნის, რობერტ გეითსის სიტყვებიც გაიხსენა, რომლის მიხედვით, ბაიდენი ბოლო 4 დეკადის განმავლობაში ყველა საგარეო პოლიტიკური გადაწყვეტილების მიღების დროს შეცდა. \nპრეზიდენტმა რამდენიმე თვის წინ განმარტა, რომ ამერიკას მის წინაშე მდგარ უფრო მნიშვნელოვან გამოწვევებზე უწევს კონცენტრირება, როგორიცაა კიბერუსაფრთხოება და ჩინეთიდან მომავალი მზარდი საფრთხეები. \nჯარების გამოყვანა 2021 წლის 11 სექტემბრისთვის უნდა დასრულებულიყო, 11 სექტემბრიდან ზუსტად 20 წლის გასვლის შემდეგ — იმ 11 სექტემბრიდან, როდესაც ამერიკამ საგარეო პოლიტიკის ცვლილება და \"ტერორიზმის წინააღმდეგ მსოფლიო ომი\" დაიწყო.\n        ფოტო: NY times     \nთუმცა თალიბანმა ქვეყანა იმაზე ბევრად ადრე დაიკავა, ვიდრე ეს მოსალოდნელი იყო. ამერიკის 20-წლიანი ძალისხმევის მიუხედავად, რამდენიმე თვეში თალიბანმა ქაბული აიღო და ავღანეთზე კონტროლი დაამყარა. ქვეყნის 34 პროვინციიდან 26-ის 10 დღეში დაკავება და დედაქალაქის 10 დღეში აღება მარტივი სამხედრო ამოცანა ნამდვილად არ იყო.\nლოგიკურია, რომ პრეზიდენტი ბაიდენი არ ელოდა ქაბულის ასე მალე დაცემას. ამას მისი განცხადებებიც ადასტურებს.\n\"მოვლენები განვითარდა უფრო სწრაფად, ვიდრე ჩვენ ველოდით\", — ამბობს ის.\n        \nეს დასტურდება იმითაც, რომ დანაყოფის გამოყვანიდან მალევე, ათასობით ჯარისკაცი ისევ უკან, მოქალაქეთა ევაკუაციისთვის გაგზავნა.\nიმავეს აცხადებს ყოფილი სახელმწიფო მდივანი, მაიკ პომპეო და აშშ-ს ეროვნული უსაფრთხოების მრჩევლის მოადგილე. მსგავსი სისწრაფე მოულოდნელი იყო ცენტრალური სადაზვერვო კომისიისთვისაც. \n\"ჩვენ ვიხილეთ, რომ ავღანეთის ძალებმა ვერ დაიცვეს ქვეყანა და ყველაფერი იმაზე უფრო სწრაფად მოხდა, ვიდრე ველოდით\", — თქვა პომპეომ. \nამერიკის პრეზიდენტი, განვითარებული მოვლენების მიუხედავად, ჯარების გამოყვანის შესახებ გადაწყვეტილებას არ ნანობს.\n\"არასწორია, დაავალო ამერიკის ჯარებს ბრძოლა, როცა ამას ავღანეთის უსაფრთხოების შენაერთები არ აკეთებენ. კიდევ რამდენი თაობა უნდა გავგზავნოთ ავღანეთის სამოქალაქო ომში? მე არ გავიმეორებ წარსულში დაშვებულ შეცდომებს\", — განაცხადა მან. \nკემპ დეივიდის რეზიდენციიდან დაბრუნებულმა ბაიდენმა ავღანეთის უსაფრთხოების ძალები დაადანაშაულა — სხვა დროსთან შედარებით, პრეზიდენტის ტონი მეტად მკაცრი იყო. \n\"ამერიკული ჯარები არ უნდა იბრძოდნენ და კვდებოდნენ ომში, რომელშიც თავად ავღანეთის ძალები არ იბრძვიან\", — თქვა მან.\nმისივე განცხადებით, ავღანეთში ამერიკის მისია არასდროს ყოფილა ერის მშენებლობის პროცესი, არამედ ამას ჰქონდა ერთი კონკრეტული მიზეზი — ტერორისტთათვის უსაფრთხო ნავსაყუდლის გაქრობა. \n        ფოტო: Axios     \nბაიდენის გადაწყვეტილება ამერიკის უსაფრთხოების ექსპერტებისა და პოლიტიკური ელიტის უმრავლესობის მიერ, პარტიული მიკუთვნებულობის მიუხედავად, უარყოფითად შეფასდა. მიჩ მაკონელმა, სენატში რესპუბლიკელების უმცირესობის ლიდერმა, ავღანეთში განვითარებულ მოვლენებს \"კატასტროფა\" უწოდა და ბაიდენის გადაწყვეტილება ამერიკის რეპუტაციაზე მოქმედ \"სამარცხვინო ლაქად\" შეაფასა. \nუარყოფითად შეაფასა ბაიდენის გადაწყვეტილება რესპუბლიკელმა სენატორმა, ბენ სასემაც — მან ივარაუდა ისიც, რომ ავღანეთი ისევ გახდება უსაფრთხო ნავსაყუდელი ტერორისტებისთვის.\n\"არავინ უნდა მოგვაჩვენოს თავი, თითქოს უკვირს, როცა თალიბანი იმარჯვებს, რადგან ჩვენ ჩვენი ავღანელი მეგობრები მივატოვეთ; არავინ თქვას, რომ გაკვირვებულია, როცა ქალები და გოგოები ისევ სასტიკი მოპყრობის ქვეშ იქნებიან; არავინ თქვას, რომ გაუკვირდება, როცა თალიბანი ტერორისტებისთვის ისევ გახდება ნავსაყუდელი\", — განაცხადა სასემ. \nთავად ჯორჯ ბუშმა, ვინც 2001 წელს ავღანეთში შესვლის გადაწყვეტილება მიიღო, იქ განვითარებულ მოვლენებს ტრაგიკული უწოდა და თქვა, რომ ეს ღრმა მწუხარების მომგვრელია. \nშეიძლება ბაიდენმა არა, მაგრამ ბევრმა წინასწარ იფიქრა, რომ რაღაც მსგავსი გარდაუვალი იყო. მეტიც, თვეების მანძილზე, როცა ამერიკის შეერთებული შტატები ნელ-ნელა ქვეყნიდან გასვლას იწყებდა, მოქალაქეების მოთხოვნები ვიზებზე საგრძნობლად გაიზარდა, რასაც ადმინისტრაციიდან შემდეგნაირად პასუხობდნენ:\n\"ევაკუაცია ამერიკის ტერიტორიაზე სათავეს დაუდებს ლეგალურ პრობლემებს, ამიტომ, ჩვენ ველოდებით მესამე მასპინძელი ქვეყნის გამოჩენას რეგიონში. თარჯიმანთა უმრავლესობა, რომელიც ვიზას ითხოვდა, ქაბულის მოსახლეა, ქაბული კი, სულ მცირე, 6 თვე, არ დაეცემა\".\nბაიდენის გადაწყვეტილებამ უპირობო გასვლის შესახებ სასოწარკვეთილება და უკმაყოფილება გამოიწვია სამხედროებში, რომლებიც ავღანეთის მიწაზე ამერიკის სახელით წლების მანძილზე იბრძოდნენ.\n\"გამოდის, რომ ფეხი ტყუილად დავკარგე იქ, გამოდის, რომ ჩემი მეგობრები უმიზეზოდ დაიხოცნენ?!\", — წერს ყოფილი სამხედრო, ჯეკ კუმინგსი.\n            \n                რა დაჯდა ომი ავღანეთში\nბრაუნის უნივერსიტეტის გამოთვლების მიხედვით, ამერიკის შეერთებულმა შტატებმა ავღანეთში 2001 წლიდან 2,26 ტრილიონი დოლარი დახარჯა. კონკრეტულად ავღანეთის არმიის შეიარაღებასა და ეკიპირებაზე 2002 წლის მარტიდან 88,3 მილიარდი დოლარი დაიხარჯა. გარდა სამხედრო კომპონენტისა, ამერიკამ 114 მილიარდი დოლარი ავღანეთის კერძო და არასამთავრობო სექტორის განვითარებაში ჩადო.\n        შეიარაღებული ძალების რაოდენობა ავღანეთში.    ფოტო: BBC/On.ge     \nგარდა ამერიკული ჯარებისა, ქვეყანაში იმყოფებოდნენ NATO-ს გაერთიანებული სამხედრო შენაერთები, მათ შორის, აქ იყო კონტინგენტი საქართველოდანაც. მართალია, ალიანსმა ოფიციალური საბრძოლო მისია 2014 წელს დაასრულა, თუმცა მაინც ინარჩუნებდა 13 000-იან დანაყოფს. საერთო ჯამში, NATO-მ ავღანეთს 72 მილიონის ღირებულების აღჭურვილობა გადასცა.\n        ლიენ მაკკეინი არლინგტონის სასაფლაოზე საკუთარ შვილებთან ერთად ემშვიდობება ქმარს, რომელიც ავღანეთში 2011 წელს მოკლეს.    ფოტო: TIME     \nამბობენ, რომ ამ დახმარების უდიდესი ნაწილი კორუფციამ შეიწირა და არამიზნობრივად დაიხარჯა. ამერიკის კონგრესის 2020 წლის დასკვნაში ვკითხულობთ, რომ 2009-2019 წლებში დაახლოებით 19 მილიარდი დოლარი არასწორად იქნა გამოყენებული — \"დაიკარგა\".\nრაც შეეხება ცოცხალ ძალას, 2001 წლიდან აქ კოალიციის 3 500-ზე მეტი ჯარისკაცი დაიღუპა, მათ შორის, 2 300-ზე მეტი ამერიკელი, 450 ბრიტანელი. 20 660 კი დაშავდა. ამასთანავე, პრეზიდენტ ღანის 2019 წლის განცხადების მიხედვით, საბრძოლო მოქმედებებში ავღანეთის უსაფრთხოების ჯარებმა 45 000-ზე მეტი ჯარისკაცი დაკარგა. \n        ავღანეთში გარდაცვლილთა და დაშავებულთა რაოდენობა 2002-2020 წლებში.    ფოტო: BBC     \nგაეროს მისიის, UNAMA-ს გამოთვლებით, 2009 წლიდან ომმა 110 000 სამოქალაქო პირის სიცოცხლე შეიწირა. \n            \n                \"როგორ უნდა მოქცეულიყო, სულ ხომ არ დარჩებოდა?!\"\n\"მათ აქვთ საათი, ჩვენ დრო\", — ეს სიტყვები თალიბანის ერთ-ერთ გენერალს ეკუთვნის. როგორც POLITICO-სთან ერთ-ერთი სამხედრო აცხადებს, თალიბანმა იცოდა ამერიკის სისუსტე, რაც პოლიტიკური კლასის მიერ გამარჯვების სწრაფი მოპოვების სურვილია.\nბაიდენის გადაწყვეტილების შეფასება მრავალი სხვადასხვა პერსპექტივიდან შეიძლება. წარმატებულად/წარუმატებლად ამ ქმედების შეფასებას მხოლოდ მაშინ შევძლებთ, თუ თავიდანვე სწორად შევხედავთ მიზანს — ანუ რატომ შეიჭრა ამერიკა ავღანეთში 2001 წელს.\nროგორც უსაფრთხოების სპეციალისტები BBC-სთან საუბარში აცხადებენ, მას შემდეგ, რაც კოალიციური ჯარები ავღანეთში იმყოფებიან, არც ერთი საერთაშორისო ტერორისტული თავდასხმა ამ ტერიტორიიდან არ განხორციელებულა — მაშინ, როცა 1996-2001 წლებში ალ-ქაიდას შეეძლო ქვეყანაში მასშტაბური ტერორისტული ბანაკების მოწყობა, რეკრუტირება, შეტევების განხორციელება. ეს მიღწევა, შესაძლოა, წარმატებულადაც ჩავთვალოთ. მართალია, ალ-ქაიდა არ განადგურებულა და ნაწილი ახლაც იმყოფება ავღანეთში, თუმცა ბევრად სუსტი. თუ მისიის ერთადერთი მიზანი ალ-ქაიდასთან ბრძოლა იყო, ის მთლად წარუმატებლად ვერ ჩაითვლება, თუმცა გაუგებარია, რატომ არ დატოვა ამერიკამ ავღანეთი მაშინ, როცა ბინ ლადენი მოკლეს. \nAction on Armed Violence-ის მიერ ჩატარებული კვლევით, 2020 წელს ავღანეთში ასაფეთქებელი მოწყობილობებით უფრო მეტი ადამიანი დაიღუპა, ვიდრე სხვა რომელიმე ქვეყანაში. მიუხედავად 20-წლიანი ძალისხმევისა, აქ ომი არასდროს შეწყვეტილა, მშვიდობა არ დასადგურებულა. ანუ ამერიკამ ამ მიზანს, ასეთის არსებობის შემთხვევაში, ვერ მიაღწია.\nშესაძლოა, ალ-ქაიდა, აისისი და სხვა ტერორისტული ჯგუფები დროდადრო იკარგებოდნენ და სუსტდებოდნენ, თუმცა, სპეციალისტების შეფასებით, უდავოა, რომ დასავლური ძალებისგან ავღანეთის გათავისუფლება მათთვის \"წამახალისებელი\" იქნება.\nქვეყანაში წარმატებით ვერ დასრულდა სახელმწიფოს მშენებლობა, კარგი მმართველობის შექმნა, დემოკრატიის დანერგვა, ადამიანთა უფლებებისა და სხვა ფუნდამენტური ღირებულებების დაცვის უზრუნველყოფაც. \nამ ცხადი და ნაკლებად ცხადი შედეგების ფონზე, არაერთი ექსპერტისგან მოვისმენთ, რომ ამერიკის შეერთებული შტატები მეტს ვერაფერს მოიმოქმედებდა და იქ სამუდამოდ ვერ დარჩებოდა — განსაკუთრებით მაშინ, როცა თავად ავღანეთის მთავრობას არ ეტყობოდა ბრძოლის დიდი ენთუზიაზმი. \n        ჯო ბაიდენი, ილუსტრაცია.    ფოტო: NYPOST     \nცხადია, ამაშიც არის სიმართლე. ავღანეთის ომის ხარჯები ამერიკელი გადასახადების გადამხდელის ჯიბიდან ფინანსდებოდა, რომელსაც, შესაძლოა, ურჩევნია ეს ფული სოციალურ და ეკონომიკურ სერვისებს მოხმარდეს, ვიდრე ომს სხვა კონტინენტზე. \nთუმცა, სპეციალისტების ნაწილი მიიჩნევს, რომ პრაგმატული თვალსაზრისით, ბაიდენი არასწორად მოიქცა, როცა ქვეყანა სამშვიდობო შეთანხმების შესრულების გარანტიების გარეშე დატოვა. მისი მხრიდან ყველაზე ოპტიმალური გამოსავალი დოჰას ხელშეკრულების დაცვის მოთხოვნა და ქვეყნის იქამდე არდატოვება იქნებოდა. \nუპირობო გასვლა ბევრი ექსპერტის მიერ 20-წლიანი წვალების წყალში ჩაყრად შეფასდა. \nბოლო 6 წლის მანძილზე ამერიკას ქვეყანაში 10 000 ჯარისკაცზე ნაკლები ჰყავდა, დაახლოებით ამდენი იყო სხვა კოალიციური ჯარებიც. ისინი ეხმარებოდნენ ავღანეთის ჯარებს იმ დონემდე, რომ ქვეყანაში სტატუს-კვო ნარჩუნდებოდა, ამერიკას თითქმის აღარ ჰყავდა მსხვერპლი, სახმელეთო საბრძოლო ოპერაციებში ავღანელები ენაცვლებოდნენ და აშშ ძირითადად საჰაერო მხარდაჭერაზე, წვრთნებსა და ლოჯისტიკაზე იყო კონცენტრირებული. აშშ მინიმალური დანაკარგით ინარჩუნებდა სიტუაციას იმგვარად, რომ არ ქმნიდა ძალაუფლების ვაკუუმს. \nექსპერტების ნაწილი მიიჩნევს, რომ ამერიკას შეეძლო რამდენიმე ათასი ჯარისკაცით შეენარჩუნებინა კონტინგენტი და მინიმალური მსხვერპლის ფასად სტატუს-კვოც — ქაბულის დაცემა, განსაკუთრებით ამ ფორმით, ცუდ გავლენას მოახდენს ამერიკის \"სანდო პარტნიორის\" იმიჯსა და ძალთა ბალანსზე. გარდა ამისა, ზოგის აზრით, გამოსავალი იქნებოდა \"ძალაუფლების განაწილების\" შეთანხმების მიღწევა და ქვეყნის ისე დატოვებაც. \nცხადია, ეს მარტო ამერიკის ბრალი არ და ვერ იქნება. დარჩენას ნამდვილად არ ექნებოდა აზრი, თუ ავღანეთის სამხედრო ძალები თავად არ მოინდომებდნენ ცვლილებას. \nთალიბანის წარმატება ბევრი ექსპერტისთვის სულაც არ ყოფილა მოულოდნელი. ამ ყველაფრის სათავედ ისინი 2015 წელს მათ მიერ კუნდზის, ჩრდილოეთ ავღანეთის პროვინციის აღებას იშველიებენ — სწორედ მაშინ გამოჩნდა, რომ თალიბანს დიდი სამხედრო კაპიტალი ჰქონდა. გარდა ამისა, ამ პერიოდიდან ჩნდება ცნობები, რომ ავღანეთის უსაფრთხოების ძალები მათ იარაღს ჰყიდდნენ, უარს აცხადებდნენ ბრძოლაზე და ძალადობრივ ჯგუფთან კონკრეტულ გარიგებებში შედიოდნენ.\nმიუხედავად იმისა, რომ ამერიკა წლების მანძილზე უამრავ რესურსს ხარჯავდა, ავღანეთის მთავრობა უფრო ძალაუფლებისა და ფულის მოპოვებაზე იყო კონცენტრირებული, ვიდრე სამხედრო და სოციალური პირობების გაუმჯობესებაზე.\nსპეციალისტების შეფასებით, ავღანეთის მთავრობამ საკუთარი თავი დაარწმუნა, რომ ამერიკა არასდროს გავიდოდა — ეს იყო კიდევ ერთი დამატებითი პრობლემა, რამაც მათი დემორალიზება და მალე ჩაბარება გამოიწვია. ავღანეთის მთავრობას ჰქონდა იმედი, რომ მათი ჯარების სისუსტე არ მისცემდა საშუალებას ბაიდენს, გასვლის გადაწყვეტილება მიეღო — სწორედ ამიტომ არ გააკეთა მან არაფერი ANDSF-ის მოდერნიზებისთვის.\n            \n                რა ბედი ელის ავღანეთს\nმას შემდეგ, რაც თალიბანმა ქვეყნის პროვინციები და მნიშვნელოვანი ქალაქები ერთმანეთის მიყოლებით დაიკავა, სულ არაა გასაკვირი, რომ მოსახლეობაში პანიკა წარმოიქმნა. თალიბანის ქაბულთან მიახლოებასთან ერთად, უამრავი ადამიანი აეროპორტებისკენ დაიძრა. მათ შორის იყვნენ როგორც უცხოელი, ისე თავად ავღანეთის მოქალაქეებიც, რომლებიც თალიბანის დაბრუნებას ქვეყნის დასასრულად მიიჩნევენ. არავის სჯერა თალიბანის განცხადების, რომ ისინი \"შეიცვალნენ\" და ძველ მეთოდებს აღარ იყენებენ.\nამ ყველაფერს, ცხადია, კონკრეტული მიზეზები აქვს — მმართველობის ის ფორმები და საზოგადოების მოწყობის ის ფორმა, რაც 1996-2001 წლებში თალიბანმა ავღანეთში შექმნა. \n        ფოტო: NY Times     \nშემაშფოთებელი იყო ავღანეთის დაკავების შემდეგ თალიბანის ერთ-ერთი სპიკერის, სუჰეილ შაჰინის ინტერვიუ BBC-ს ეთერში. \nმისი თქმით, თალიბანი \"ძალაუფლების მშვიდობიანი გადაბარებისთვის\" ემზადებოდა და შურისძიებას არავისზე აპირებდა. \nჟურნალისტმა მას ჰკითხა, ისევ გამოიყენებდა თუ არა თალიბანი ძალადობრივ სადამსჯელო ღონისძიებებს, რაზეც შაჰინმა უპასუხა, რომ ეს \"მოსამართლეებსა და სასამართლოზე იქნება დამოკიდებული\", ხოლო მოსამართლეები მომავალი მთავრობის კანონის მიერ იქნებიან დანიშნულნი. \n\"რა თქმა უნდა, ჩვენ ისლამური მმართველობა გვსურს\", — თქვა მან. \nროგორც შალაჰინი აცხადებს, ავღანეთში ქალებს საშუალება მიეცემათ, უნივერსიტეტამდე განათლება მიიღონ, მათ ექნებათ მუშაობის უფლებაც. მისივე თქმით, ქალებს ექნებათ არა ბურკით, არამედ ჰიჯაბით სიარულის ვალდებულება.\n        ფოტო: Istock/On.ge     \nცნობილია ისიც, რომ თალიბანმა ავღანეთის აღმოსავლეთ პროვინციაში, ერთ-ერთ ქალაქში კორონავირუსის წინააღმდეგ ვაქცინაცია აკრძალა. გარდა პოლიტიკურად მძიმე სურათისა, სავარაუდოა, რომ თალიბანის ხელში ჩავარდნილ ქვეყანას მძიმე სოციალური პირობებიც ელოდება. \nრაც შეეხება საერთაშორისო აღიარებას, აქ მოსაზრებები ორად იყოფა. განვითარებული სამყაროს ზოგ წარმომადგენელს არ სურს თალიბანის მთავრობას ფინანსური მხარდაჭერა გამოუყოს, თუმცა ზოგიერთი ფიქრობს, რომ ეს დახმარება შეიძლება სწორედ თალიბანის წინააღმდეგ ბერკეტად იქნას გამოყენებული.\nმაგალითად, დიდი ბრიტანეთის პრემიერმინისტრმა, ბორის ჯონსონმა არ გამორიცხა აღიარებაც, თუკი თალიბანი კონკრეტულ \"პირობებზე\" დათანხმდებოდა, თუმცა, მისი თქმით, ამ კუთხით დასავლეთის ქმედებები კოორდინირებული უნდა იყოს. \n            \n                რას ნიშნავს თალიბანის გამარჯვება ალ-ქაიდასთვის\nამერიკის სახელმწიფო მდივანმა, ენტონი ბლინკენმა განაცხადა, რომ ავღანეთში კიდევ ერთი, ხუთი ან ათი წელი დარჩენა აშშ-ს სახელმწიფო ინტერესებში არ შედიოდა. მან კატეგორიულად უარყო შედარებები 1975 წელთან, როცა ამერიკა ვიეტნამს ტოვებდა და განაცხადა, რომ თავდაპირველი მიზნების გათვალისწინებით, ამერიკის მისია ავღანეთში წარმატებული იყო. \n\"ავღანეთში შესვლას ერთი ყველაზე მნიშვნელოვანი მიზანი ჰქონდა: იმ ხალხთან გასწორება, ვინც 11 სექტემბერს თავს დაგვესხა. ამიტომ შევედით აქ 20 წლის წინ და ამ ხნის განმავლობაში ჩვენ განაჩენი გამოვუტანეთ ბინ ლადენს, მნიშვნელოვნად შევამცირეთ ავღანეთში ალ-ქაიდასგან მომდინარე საფრთხეები ამერიკისთვის ისე, რომ მსგავსი შეტევის განხორციელება ავღანეთიდან უბრალოდ შეუძლებელი იქნება. ჩვენ ვაპირებთ შევინარჩუნოთ ადგილი რეგიონში, რათა დავაკვირდეთ ტერორიზმის საფრთხის აღორძინების შესაძლებლობასა და გვქონდეს შესაძლებლობა, გავუმკლავდეთ მას. შესაბამისად, იმის გათვალისწინებით, რის გამოც შევედით ავღანეთში თავდაპირველად, ჩვენ წარმატებით მივაღწიეთ ამ მიზნებს\", — განაცხადა ბლინკენმა CNN-ის ეთერში. \nაღნიშნული განცხადება მნიშვნელოვან კითხვას ბადებს – რატომ არ დატოვა ავღანეთი ამერიკამ 2011 წელს, როცა ოსამა ბინ ლადენი მოკლეს? ალბათ იმიტომ, რომ ამერიკის წინაშე არ იყო სხვა, უფრო მნიშვნელოვანი საფრთხეები და იმიტომაც, რომ როგორც ბუშმა 2001 წელს განაცხადა, ბრძოლა არ გადიოდა მხოლოდ ალ-ქაიდაზე. \nარც ისე უსაფუძვლოდ, ახლა განვითარებულმა მოვლენებმა ბევრს გაუჩინა ალ-ქაიდას \"დაბრუნებისა\" და ავღანეთში პოზიციების მოძლიერების მოლოდინი. ბრიტანეთის თავდაცვის მდივანმა, ბენ უალასმა განაცხადა, რომ ავღანეთი შესაძლოა ისევ ე.წ. \"Failed state\" გახდეს და იქ ალ-ქაიდა გაძლიერდეს. იგი კრიტიკულად აფასებდა გამოსვლის გადაწყვეტილებას და სწორედ ალ-ქაიდას დაბრუნების საფრთხის გათვალისწინებით, ამ ნაბიჯს შეცდომად აღიქვამდა. \nუდავოა, რომ თალიბანის \"შთამბეჭდავი\" გამარჯვება ჯიჰადისტების მიერ სათანადოდ შეფასდება — მათ შორის, ალ-ქაიდას მხრიდანაც. ძლიერი სახელმწიფოების რეპუტაციას ხშირად მსგავსი \"დამარცხებები\" აყენებენ ჩრდილქვეშ, განსაკუთრებით, სუსტი მოწინააღმდეგის ფონზე. მსგავსი გამოცდილება ამერიკის შეერთებულ შტატებს უკვე აქვს — ვიეტნამის სინდრომი. საერთაშორისო ურთიერთობებში დიდი მნიშვნელობა აქვს აღქმით რეპუტაციას, შესაბამისად, აქტორებიც გადაწყვეტილებებს ამ მოსაზრებების ფონზე იღებენ. მიიჩნევა, რომ თალიბანის მიერ ქვეყნის უმოკლეს დროში აღება ჯიჰადისტების თვალში ამერიკის შეერთებული შტატების პრესტიჟს მნიშვნელოვნად ასუსტებს და ერთგვარ წამახალისებელ როლსაც თამაშობს სხვა ტერორისტული ორგანიზაციების გაძლიერებაში. \n        ალ-ქაიდას ნუსრას ფრონტის წევრები, 2015 წელი.    ფოტო: Foreign Affairs     \nამ თეორიის მიღმა, არსებობს გასულ თვეს გაეროს მიერ გამოქვეყნებული ინფორმაცია, რომლის თანახმადაც ალ-ქაიდა, სულ მცირე, ავღანეთის 15 პროვინციაშია გამაგრებული. ალ-ქაიდასა და თალიბანს შორის მსოფლმხედველობრივი კავშირები წლების მანძილზე იზრდებოდა. მართალია, ზუსტად არავინ იცის, როგორ ურთიერთობაში იმყოფებიან ისინი ახლა, თუმცა ამერიკის შეერთებული შტატების უსაფრთხოების სამსახურები მათ კავშირს \"ახლოს\" უწოდებენ. შეიმჩნევა ჯგუფებს შორის პერსონალური ურთიერთობების გაძლიერებაც.\nალ-ქაიდას გარდა, ძალიან კმაყოფილი ჩანს კიდევ ერთი ექსტრემისტული დაჯგუფება, ჰამასი. მათ თალიბებს ქაბულის დაკავება მიულოცეს და ამ მოვლენას \"20-წლიანი ომის გამარჯვებით დაგვირგვინება\" უწოდეს. \nმიუხედავად ამისა, არავინ იცის, რას მოიმოქმედებს თალიბანი, რომელსაც საერთაშორისო ლეგიტიმაცია სჭირდება. \n            \n                ამერიკის როლი საერთაშორისო ურთიერთობებში ავღანეთის შემდეგ\nზოგადად, ამერიკის შეერთებული შტატების საგარეო პოლიტიკის განსაზღვრა \"დიდ სტრატეგიაზეა\" დამყარებული, რომელიც ეროვნული უსაფრთხოების მიღწევისთვის საჭირო საშუალებებს აერთიანებს.\nთავდაპირველად, დონალდ ტრამპის საგარეო სტრატეგია ამერიკის პირველობაზე იყო დაფუძნებული და იგი მიზნად ისახავდა საერთაშორისო სისტემაში ლიდერობის აღდგენას. ტრამპი საერთაშორისო ინსტიტუტებს მეტწილად სკეპტიკურად უყურებდა, რის გამოც არაერთი შეთანხმება დატოვა კიდეც. მისი საგარეო პოლიტიკა მალე ნეო-იზოლაციონისტური გახდა, რომლის თანახმადაც, აშშ არ უნდა ჩარეულიყო აღმოსავლეთ ნახევარსფეროში მიმდინარე პროცესებში და \"საკუთარი თავისთვის მიეხედა\". პრეზიდენტმა სირიიდან და ავღანეთიდან ჯარები გაიყვანა, დაიწყო სავაჭრო ომები ჩინეთთან, ევროკავშირთან და მეტწილად შიდა სიმტკიცის გაძლიერებაზე გადავიდა.\n        ფოტო: The nation     \nმართალია, ჯო ბაიდენის საგარეო პოლიტიკა მეტწილად ლიბერალურ ინტერნაციონალიზმზე არის დაფუძნებული, თუმცა ექსპერტების აზრით, აშკარაა, რომ აშშ იზოლაციონიზმის ერას უბრუნდება და მისი როლი და გლობალური გავლენა ბოლო სამი ადმინისტრაციის პერიოდში თანდათან იკლებს. \nცივი ომის შემდეგ მსოფლიოს ავანსცენაზე მარტო დარჩენილ სუპერსახელმწიფოს, ამერიკას, 21-ე საუკუნეში ე.წ. Challenger, ჩინეთი გამოუჩნდა. მისმა სწრაფად მზარდმა ეკონომიკამ აშშ-ს დიდი თავსატეხი გაუჩინა და მისი პირველობა ნელ-ნელა კითხვის ნიშნის ქვეშ დააყენა. სწორედ ამიტომ, ბუნებრივია, რომ აშშ ასრულებს რესურსის ხარჯვას \"სხვის ომზე\" და უფრო მეტ კონცენტრაციას ჩინეთიდან და რუსეთიდან წამოსულ საფრთხეებზე აკეთებს. \nნებისმიერ შემთხვევაში, ერთი აქტორის უმოქმედობა იქ, სადაც ამის საჭიროება არსებობს, ძალაუფლების ვაკუუმს ქმნის. ამგვარად მოხდა ერაყში, როცა აშშ-ს გასვლის შემდეგ იქ პოზიციები ირანმა გაიმაგრა. ექსპერტები ვარაუდობენ, რომ სწორედ ირანი, რუსეთი, პაკისტანი და ჩინეთი შეეცდებიან ახლა შეავსონ ის ვაკუუმი, რომელიც ამერიკამ ავღანეთში წარმოშვა. \nფაქტია, რომ ამერიკის შეერთებულ შტატებში არსებობს იზოლაციონისტური განწყობები — ამას 2015 წელს მისი სირიის სამოქალაქო ომში ჩაურევლობაც ადასტურებს. ნეოიზოლაციოსტური ერის დაწყება მის გავლენებსა და ლიბერალური დემოკრატიის გავრცელების დღის წესრიგზეც იმოქმედებს — ამერიკის დასუსტება ცივილიზებული სამყაროსთვის დიდი დანაკლისია. \n            ","link":"https://on.ge/story/79985-20-%E1%83%AC%E1%83%9A%E1%83%98%E1%83%90%E1%83%9C%E1%83%98-%E1%83%9D%E1%83%9B%E1%83%98-%E1%83%90%E1%83%95%E1%83%A6%E1%83%90%E1%83%9C%E1%83%94%E1%83%97%E1%83%A8%E1%83%98-%E1%83%A0%E1%83%90%E1%83%A1-%E1%83%95%E1%83%94%E1%83%A0-%E1%83%9B%E1%83%98%E1%83%90%E1%83%A6%E1%83%AC%E1%83%98%E1%83%90-%E1%83%90%E1%83%9B%E1%83%94%E1%83%A0%E1%83%98%E1%83%99%E1%83%90%E1%83%9B","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 21:05","imgUrl":"https://joey.on.ge/2021/08/16/1629062946_61198c16045fb.jpg","important":false,"fileName":"on.json"},"20 Aug. 2021, 22:33":{"source":"On","title":"ყაზბეგში ქართული ოცნების მერობის კანდიდატმა, შალვა ელოშვილმა პარტია დატოვა","text":"\n    ყაზბეგში ქართული ოცნების მერობის კანდიდატმა, შალვა ელოშვილმა პარტია დატოვა. მისი განცხადებით, თვითმართველობის არჩევნებზე ქართული ოცნების კანდიდატი აღარ იქნება. \nელოშვილი ამბობს, რომ პარტიის შიგნით არიან ადამიანები, რომლებიც \"უპატიოსნო გზით, დეზინფორმაციით\" ებძვიან გუნდის ძველ წევრებს. მისივე თქმით, გამოჩნდა, რომ მოხევეების მხარდაჭერა მმართველი გუნდისთვის ღირებული აღარაა. \n\"ამ პერიოდში ჩვენი გუნდის მუშაობის ერთადერთი ფასეული შედეგი მოსახლეობის მხარდაჭერა და სიყვარულია, რაც ყველაზე ძვირფასია ჩემთვის. სწორედ ამან გადამაწყვეტინა, რომ 4 წლის შემდეგ საკუთარ თავზე კვლავ ამეღო მუნიციპალიტეტზე ზრუნვის ვალდებულება.\nსამწუხაროდ, მალევე გამოიკვეთა, რომ ქართული ოცნებისთვის ასეთივე ღირებული აღარაა არც მოხევეების მხარდაჭერა და არც გუნდი, რომელმაც 2012 წელს თავი გადადო გამარჯვებისთვის. პოლიტიკური გაერთიანების შიგნით აღმოჩდნენ ადამიანები, რომლებიც, რბილად რომ ვთქვათ, უპატიოსნო გზით, დეზინფორმაციის გავრცელებით, სიცრუით იბრძვიან ძალაუფლებისთვის და ებრძვიან გუნდის ძველ წევრებს. ჩვენ არ ვიცით, ამის შესახებ ფლობს თუ არა ზუსტ ინფორმაციას პარტიის მმართველი რგოლი, მაგრამ ფაქტია, რომ სწორედ მსგავსი დეზინფორმაციის წყალობით, ქართული ოცნების ხედვა თანდათან დაშორდა მოსახლეობის ხედვას იმასთან დაკავშირებით, თუ რა უნდა გაკეთებულიყო, რა უნდა გაკეთდეს და რა ვერ გაკეთდა ამ ხნის განმავლობაში მუნიციპალიტეტში\",— წერია მის განცხადებაში. \nელოშვილი ამბობს, რომ ამ პირობებში ის და მისი გუნდი აღარ დარჩებიან პარტიაში და ბრძოლას გააგრძელებენ ხევის სახელით.\n\"ჩვენი ინტერესი, როგორც ეს ხშირად ხდება, არასოდეს ყოფილა პრივილეგიების მოპოვება. ჩვენთვის თანამდებობა, მისი ნამდვილი მნიშვნელობით, მხოლოდ და მხოლოდ მოვალეობა იყო და ასე დარჩება ყოველთვის. როგორც ჩანს, ეს ინტერესი წინააღმდეგობაში მოდის სხვის სხვაგვარ ინტერესებთან, რაც არ ტოვებს ჯანსაღი თანამშრომლობის შესაძლებლობას\", — აცხადებს ის. \nელოშვილი კანდიდატად დაახლოებით 20 დღის წინ, 30 ივლისს წარადგინეს. \n","link":"https://on.ge/story/87679-%E1%83%A7%E1%83%90%E1%83%96%E1%83%91%E1%83%94%E1%83%92%E1%83%A8%E1%83%98-%E1%83%A5%E1%83%90%E1%83%A0%E1%83%97%E1%83%A3%E1%83%9A%E1%83%98-%E1%83%9D%E1%83%AA%E1%83%9C%E1%83%94%E1%83%91%E1%83%98%E1%83%A1-%E1%83%9B%E1%83%94%E1%83%A0%E1%83%9D%E1%83%91%E1%83%98%E1%83%A1-%E1%83%99%E1%83%90%E1%83%9C%E1%83%93%E1%83%98%E1%83%93%E1%83%90%E1%83%A2%E1%83%9B%E1%83%90-%E1%83%A8%E1%83%90%E1%83%9A%E1%83%95%E1%83%90-%E1%83%94%E1%83%9A%E1%83%9D%E1%83%A8%E1%83%95%E1%83%98%E1%83%9A%E1%83%9B%E1%83%90-%E1%83%9E%E1%83%90%E1%83%A0%E1%83%A2%E1%83%98%E1%83%90-%E1%83%93%E1%83%90%E1%83%A2%E1%83%9D%E1%83%95%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"20 Aug. 2021, 22:33","imgUrl":"https://chandler.on.ge/2021/08/20/1629484277.jpg","important":false,"fileName":"on.json"},"21 Aug. 2021, 00:25":{"source":"On","title":"მოვუწოდებთ ძალადობის დაუყოვნებლივ შეწყვეტისა და ინკლუზიური მთავრობის შექმნისკენ  — NATO ავღანეთზე","text":"\n    ნატოს საგარეო საქმეთა მინისტრებმა ავღანეთის საკითხზე განცხადება გაავრცელეს, რომელშიც წერენ, რომ შეშფოთებულები არიან მიმდინარე მოვლენების გამო და მოუწოდებენ ძალადობის დაუყოვნებლივ შეწყვეტისკენ. მინისტრები აღნიშნავენ, რომ შემაშფოთებელია ცნობები ავღანეთში ადამიანის უფლებათა სერიოზული დარღვევების შესახებ და მოუწოდებენ, რომ დაცული იყოს საერთაშორისო ნორმები და სტანდარტები ყველა გარემოებაში. \n\"ახლა ჩვენი უშუალო ამოცანაა შევასრულოთ ჩვენი ვალდებულებები, გავაგრძელოთ ჩვენი მოქალაქეების, პარტნიორი ქვეყნების მოქალაქეების და ავღანელების უსაფრთხო ევაკუაცია, მათ შორის, მათი ვინც გვეხმარებოდა. ჩვენ მოვუწოდებთ ავღანეთში უფლებამოსილ პირებს პატივი სცენ და ხელი შეუწყონ მათ უსაფრთხო და მოწესრიგებულ გამგზავრებას, მათ შორის, ქაბულში, ჰამიდ კარზაის საერთაშორისო აეროპორტის გავლით. სანამ ევაკუაციის ოპერაციები გაგრძელდება, ჩვენ შევინარჩუნებთ მჭიდრო ოპერატიულ კოორდინაციას მოკავშირეთა სამხედრო საშუალებებით\", — ვკითხულობთ განცხადებაში. \nმინისტრები ამბობენ, რომ ავღანელი ხალხი იმსახურებს იცხოვროს უსაფრთხოდ და ღირსეულად და გააგრძელოს იმ მნიშვნელოვანი პოლიტიკური, ეკონომიკური და სოციალურ მიღწევების მშენებლობა, რომელსაც ბოლო ოცი წლის განმავლობაში მიაღწიეს. მათივე თქმით, გვერდით უდგანან სამოქალაქო საზოგადოებას, რომელსაც უნდა ჰქონდეს შესაძლებლობა, უსაფრთხოდ შეასრულოს მნიშვნელოვანი როლი ავღანურ საზოგადოებაში.\n\"ჩვენ მოვუწოდებთ ავღანეთის ყველა მხარეს კეთილსინდისიერად იმუშაონ ინკლუზიური და წარმომადგენლობითი მთავრობის შესაქმნელად, მათ შორის ქალებისა და უმცირესობების ჯგუფების მნიშვნელოვანი მონაწილეობით\", — აცხადებენ ისინი. \nმინისტრები განმარტავენ, რომ დღევანდელ ვითარებაში სრულად შეწყვიტეს ავღანეთის ხელისუფლების დახმარება და ხაზს უსვამენ, რომ ნებისმიერმა მომავალმა მთავრობამ ავღანეთში უნდა შეასრულოს საერთაშორისო ვალდებულებები — კანონის უზენაესობის დაცვა, ქალების, ბავშვებისა და უმცირესობების უფლებების დაცვა, ჰუმანიტარული დახმარების შეუფერხებლობის უზრუნველყოფა და ის, რომ ავღანეთი ვერადროს იქცეს ტერორიზმის სამიზნედ. \nავღანეთიდან აშშ-ის ძალების გასვლის შემდეგ, თალიბანმა მალევე შეძლო და ქაბულიც აიღო – პრეზიდენტი გაიქცა, თალიბებმა ძალაუფლება მოიპოვეს. მათ ხელისუფლების ყველა წარმომადგენლისათვის საყოველთაო \"ამნისტია გამოაცხადეს\" და მთავრობაში ქალები მიიწვიეს. მათი მტკიცებით, ხალხს შეუძლია, დაუბრუნდეს თავის რუტინულ ყოველდღიურობას, თუმცა ამის ფონზე, დევნიან ქუჩაში დამოუკიდებლობის დღის აღსანიშნავად გამოსულ მოქალაქეებს, ქალებს, რომლის ჩაცმის სტილიც არ მოსწონთ, ჟურნალისტებს. ბოლო დღებში თალიბებმა ათამდე მოკლეს და არაერთი დაჭრეს, მათ შორის, ისინი, ვინც ქვეყნიდან გაქცევას ცდილობდნენ. \nგაიგეთ მეტი:\n რა მოხდა ქაბულში 20-წლიანი ომი ავღანეთში — რას (ვერ) მიაღწია ამერიკამ? \n","link":"https://on.ge/story/87682-%E1%83%9B%E1%83%9D%E1%83%95%E1%83%A3%E1%83%AC%E1%83%9D%E1%83%93%E1%83%94%E1%83%91%E1%83%97-%E1%83%AB%E1%83%90%E1%83%9A%E1%83%90%E1%83%93%E1%83%9D%E1%83%91%E1%83%98%E1%83%A1-%E1%83%93%E1%83%90%E1%83%A3%E1%83%A7%E1%83%9D%E1%83%95%E1%83%9C%E1%83%94%E1%83%91%E1%83%9A%E1%83%98%E1%83%95-%E1%83%A8%E1%83%94%E1%83%AC%E1%83%A7%E1%83%95%E1%83%94%E1%83%A2%E1%83%98%E1%83%A1%E1%83%90-%E1%83%93%E1%83%90-%E1%83%98%E1%83%9C%E1%83%99%E1%83%9A%E1%83%A3%E1%83%96%E1%83%98%E1%83%A3%E1%83%A0%E1%83%98-%E1%83%9B%E1%83%97%E1%83%90%E1%83%95%E1%83%A0%E1%83%9D%E1%83%91%E1%83%98%E1%83%A1-%E1%83%A8%E1%83%94%E1%83%A5%E1%83%9B%E1%83%9C%E1%83%98%E1%83%A1%E1%83%99%E1%83%94%E1%83%9C-nato-%E1%83%90%E1%83%95%E1%83%A6%E1%83%90%E1%83%9C%E1%83%94%E1%83%97%E1%83%96%E1%83%94","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 00:25","imgUrl":"https://monica.on.ge/2021/08/21/210820a-30-flags_rdax_775x440.jpg","important":false,"fileName":"on.json"},"21 Aug. 2021, 13:24":{"source":"On","title":"სააკაშვილი: ხელოვნურად არ შემოიტანეს ვაქცინა, მე თვითონ ვუშოვე და მთავრობამ უარი თქვა","text":"\n    საქართველოს ექსპრეზიდენტის, მიხეილ სააკაშვილის მტკიცებით, საქართველოში ვაქცინა ხელოვნურად არ შემოიტანეს. მისი თქმით, ქართული ოცნების დამფუძნებელს, ბიძინა ივანიშვილის უნდა, რომ არჩევნებისთვის \"ხალხი სახლში იყოს და ნებისმიერი ციფრი დაწეროს\". ამის შესახებ მან ვიდეომიმართვაში ისაუბრა.\n\"საქართველო არის პირველ ადგილზე მსოფლიოში ერთ სულ მოსახლეზე დაღუპულთა რაოდენობით. თავიდან არავინ იცოდა ამ ეპიდემიის მართვა, მაგრამ ხალხმა მსოფლიოში ისწავლა ეპიდემიის მართვა, შემდეგ შემოვიდა ვაქცინა და აიცრნენ.\nსაქართველოში იტყუებოდნენ, რომ მართვა იცოდნენ, შემდეგ ვაქცინა ხელოვნურად არ შემოიტანეს, ივანიშვილის განკარგულებით. მე ამას ვამტკიცებ სრული კომპეტენტურობით, იმიტომ, რომ მე თვითონ ვუშოვე ვაქცინა და ამაზე თქვა მაშინ მთავრობამ უარი, რამდენიმე სხვა ქვეყანამ შესთავაზა, სანამ ძალით არ შეტენეს ამერიკელებმა ბოლოს, არც იღებდნენ ამ ვაქცინას\", — აცხადებს ის.\n21 აგვისტოს მონაცემებით, ბოლო 24 საათში საქართველოში კორონავირუსით 74 ადამიანი გარდაიცვალა. პანდემიის დაწყებიდან დღემდე ეს სიკვდილიანობის ყველაზე მაღალი მაჩვენებელია. ამასთან, დადასტურდა 4 901 ახალი შემთხვევა, ხოლო გამოჯანმრთელდა 2 586 პირი.\nწაიკითხეთ NCDC-სა და WHO-ს რეკომენდაციები კორონავირუსის პრევენციაზე:\n აუცილებელი რეკომენდაციები კორონავირუსისგან თავის დასაცავად Ի՞նչ է նոր կորոնավիրուսը — რეკომენდაციები კორონავირუსის პრევენციისთვის სომხურ ენაზე Yeni koronavirus nədir? — რეკომენდაციები კორონავირუსის პრევენციისთვის აზერბაიჯანულ ენაზე როგორ უნდა გამოვიყენოთ და დავამუშავოთ მრავალჯერადი პირბადეები როგორ უნდა გაიკეთოთ, გამოიყენოთ და გადააგდოთ ნიღაბი როგორ დავიბანოთ ხელები სწორად კორონავირუსისგან დასაცავად   \n","link":"https://on.ge/story/87688-%E1%83%A1%E1%83%90%E1%83%90%E1%83%99%E1%83%90%E1%83%A8%E1%83%95%E1%83%98%E1%83%9A%E1%83%98-%E1%83%AE%E1%83%94%E1%83%9A%E1%83%9D%E1%83%95%E1%83%9C%E1%83%A3%E1%83%A0%E1%83%90%E1%83%93-%E1%83%90%E1%83%A0-%E1%83%A8%E1%83%94%E1%83%9B%E1%83%9D%E1%83%98%E1%83%A2%E1%83%90%E1%83%9C%E1%83%94%E1%83%A1-%E1%83%95%E1%83%90%E1%83%A5%E1%83%AA%E1%83%98%E1%83%9C%E1%83%90-%E1%83%9B%E1%83%94-%E1%83%97%E1%83%95%E1%83%98%E1%83%97%E1%83%9D%E1%83%9C-%E1%83%95%E1%83%A3%E1%83%A8%E1%83%9D%E1%83%95%E1%83%94-%E1%83%93%E1%83%90-%E1%83%9B%E1%83%97%E1%83%90%E1%83%95%E1%83%A0%E1%83%9D%E1%83%91%E1%83%90%E1%83%9B-%E1%83%A3%E1%83%90%E1%83%A0%E1%83%98-%E1%83%97%E1%83%A5%E1%83%95%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 13:24","imgUrl":"https://joey.on.ge/2021/03/04/Capture_6040f152f224b_6040f1db95bf0.jpg","important":false,"fileName":"on.json"},"21 Aug. 2021, 12:40":{"source":"On","title":"დეკანოიძე კელი-კრამერის წერილზე: იმის მაჩვენებლია, რა უმნიშვნელოვანეს გზაგასაყარზე დგას ქვეყანა","text":"\n    ნაციონალური მოძრაობის ერთ-ერთი ლიდერი, ხატია დეკანოიძე საქართველოში აშშ-ის ყოფილი ელჩის, იან კელისა და ფლორიდის საერთაშორისო უნივერსიტეტის მკვლევარის, დევიდ კრამერის წერილს საგანგაშოს უწოდებს. მისი თქმით, სტატიაში კარგად ჩანს, რომ საქართველო ახლა უმნიშვნელოვანეს გზაგასაყარზე დგას.\n\"სტატია, რომელიც უკავშირდება პრიდაპირ საქართველოს ხელისუფლების მიერ პროდასავლური კურსის ცვლილებას და რუსულ ორბიტაზე კვლავ მობრუნებას, არის საგანგაშო და იქ ჩამოთვლილი ფაქტები ყველა, ძალადობა, ხელისუფლების მიერ ძალაუფლების ჩაჭიდება, ოლიგარქიული რეჟიმი, ჟურნალისტებისა და ოპოზიციის დევნა, ეს ყველაფერი არის იმის მაჩვენებლი, თუ რა უმნიშვნელოვანეს გზაგასაყარზე დგას ქვეყანა\", — განაცხადა მან.\n20 აგვისტოს იან კელიმ და დევიდ კრამერმა The Foreign Policy-ში წერილი გამოაქვეყნეს სახელად — საქართველო ზურგს აქცევს დასავლეთს. ისინი აკრიტიკებენ მმართველ გუნდს რიგი გადაწყვეტილებებისა, თუ განცხადებების გამო და ამბობენ, რომ ქართული ოცნება თბილისს მოსკოვის ორბიტაზე აქცევს, როცა დემოკრატიულ ინსტიტუციებს შლის.\n","link":"https://on.ge/story/87686-%E1%83%93%E1%83%94%E1%83%99%E1%83%90%E1%83%9C%E1%83%9D%E1%83%98%E1%83%AB%E1%83%94-%E1%83%99%E1%83%94%E1%83%9A%E1%83%98-%E1%83%99%E1%83%A0%E1%83%90%E1%83%9B%E1%83%94%E1%83%A0%E1%83%98%E1%83%A1-%E1%83%AC%E1%83%94%E1%83%A0%E1%83%98%E1%83%9A%E1%83%96%E1%83%94-%E1%83%98%E1%83%9B%E1%83%98%E1%83%A1-%E1%83%9B%E1%83%90%E1%83%A9%E1%83%95%E1%83%94%E1%83%9C%E1%83%94%E1%83%91%E1%83%9A%E1%83%98%E1%83%90-%E1%83%A0%E1%83%90-%E1%83%A3%E1%83%9B%E1%83%9C%E1%83%98%E1%83%A8%E1%83%95%E1%83%9C%E1%83%94%E1%83%9A%E1%83%9D%E1%83%95%E1%83%90%E1%83%9C%E1%83%94%E1%83%A1-%E1%83%92%E1%83%96%E1%83%90%E1%83%92%E1%83%90%E1%83%A1%E1%83%90%E1%83%A7%E1%83%90%E1%83%A0%E1%83%96%E1%83%94-%E1%83%93%E1%83%92%E1%83%90%E1%83%A1-%E1%83%A5%E1%83%95%E1%83%94%E1%83%A7%E1%83%90%E1%83%9C%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 12:40","imgUrl":"https://joey.on.ge/2021/08/13/217398074_536124547516253_4946676980389601907_n.jpg","important":false,"fileName":"on.json"},"21 Aug. 2021, 02:04":{"source":"On","title":"იან კელი და დევიდ კრამერი: საქართველო ზურგს აქცევს დასავლეთს","text":"\n    საქართველოში აშშ-ის ყოფილმა ელჩმა, იან კელიმ და ფლორიდის საერთაშორისო უნივერსიტეტის მკვლევარმა, დევიდ კრამერმა The Foreign Policy-ში წერილი გამოაქვეყნეს სახელად — საქართველო ზურგს აქცევს დასავლეთს. ისინი აკრიტიკებენ მმართველ გუნდს რიგი გადაწყვეტილებებისა, თუ განცხადებების გამო და ამბობენ, რომ ქართული ოცნება თბილისს მოსკოვის ორბიტაზე აქცევს, როცა დემოკრატიულ ინსტიტუციებს შლის.\nკელი და კრამერი აღნიშნავენ, რომ წლების განმავლობაში საქართველო იყო ყველაზე პროდასავლური ქვეყანა რეგიონში და ევროატლანტიკურ სტრუქტურებში გაწევრიანების სურვილით, დემოკრატიის მიმართულებით, უდიდეს პროგრესს მიაღწია. თუმცა მათი თქმით, ამ პროგრესს ემუქრება მმართველი გუნდი.\n\"ქართული ოცნება, როგორც ჩანს, უფრო მეტად აპირებს ძალაუფლების ხელში ჩაგდებას, ვიდრე დასავლური მმართველობის სტანდარტების დაკმაყოფილებას. ის ასევე აძლიერებს კავშირებს რუსეთთან და ბელორუსთანაც კი\", — ვკითხულობთ წერილში.\nისინი განიხილავენ სერგეი გავრილოვის ვიზიტს, ანაკლიის ღრმაწყლოვან პორტს, არჩევნებს, მელიასა და რურუას საქმეებს, მედიისა და სასმართლოს თავისუფლების საკითხს, შეთანხმების ანულირებას და სხვა მოვლენებს, როგორც მაგალითებს იმისა, რომ მმართველი გუნდი დასავლეთს აქცევს ზურგს და რუსეთისკენ ისწრაფვის. მათ შორის, საუბრობენ ფეისბუქის მიერ ქართულ ოცნებასთან დაკავშირებული ქსელების წაშლაზეც და ხაზს უსვამენ, რომ ის ანგარიშები ანტიდასავლურ ნარატივებს აღვივებდნენ და თავს ესხმოდნენ აშშ-სა და ევროპას მაშინ, როცა ისმოდა კრიტიკული განცხადებები ხელისუფლების მიმართ.\n\"ზოგი ქართულ ოცნებაში აკეთებს იმას, რაც სახელმწიფოს ხელში ჩაგდების ტოლფასია. ხდება ძალაუფლებისა და სიმდიდრის კონცენტრაცია ელიტის მცირე ჯგუფის ხელში — იმ დროს, როდესაც კორონავირუსის პანდემია მძვინვარებს ქვეყანაში და ზიანს აყენებს ეკონომიკას\", — წერენ ისინი. \nკელი და კრამერი მიმოიხილავენ არჩევნებსაც და აღნიშნავენ, რომ ეჭვგარეშეა, ქართულმა ოცნებამ ხმების უმრავლესობა მიიღო, მაგრამ კითხვის ნიშნის ქვეშ დგას ის, საკმარისი იყო თუ არა ეს ხმები კოალიციის გარეშე ხელისუფლებაში მოსასვლელად. მათივე თქმით, არჩევნები საერთაშორისო დამკვირვებლებმა კონკურენტულად შეაფასეს, თუმცა ანალიტიკოსების უმეტესობა თანხმდება, რომ ქართული ოცნება ცდილობდა ოპოზიციური ძალების მარგინალიზაციას, ძალაუფლების მონოპოლიზაციას და სასამართლო სისტემის კონტროლს.\nგანცხადებაში საუბარია 5-6 ივლისის ძალადობრივ მოვლენებზე და აღნიშნულია, რომ აქციის მონაწილეთა ნაწილი დაკავშირებული იყო რუსეთთან და საქართველოს ეკლესიასთან, რომელიც ინარჩუნებს კავშირს რუსულ ეკლესიასთან. ამასთანავე, კელი და კრამერი ამბობენ, რომ პრემიერმინისტრმა ვერ აღკვეთა და არ დაგმო ძალადობა, რითიც ხელი შეუწყო დაძაბულობას. \n\"მისმა უუნარობამ, დაეგმო და მოეხდინა ძალადობის პრევენცია, ხელი შეუწყო დაძაბულობას, ერთის მხრივ, ღირსების მარშის მონაწილეებსა და ჟურნალისტებსა და მეორე მხრივ, კონტრაქციის მონაწილეებს შორის\n\"ღარიბაშვილმა ითამაშა რა ქართული საზოგადოების ნაკლებად ტოლერანტული ნაწილისა და მართლმადიდებელი ეკლესიის გრძნობენზე, პრაიდის მარში შეაფასა, როგორც \"ქართული საზოგადოების დიდი ნაწილისთვის მიუღებელი\" და \"ორგანიზებული რევანშისტული ძალების მიერ, როგორიცაა რადიკალური ოპოზიცია\". მარშის ორგანიზატორები, რომლებიც ფაქტობრივად ძალადობის მსხვერპლი იყვნენ, ღარიბაშვილის აზრით, იქცეოდნენ \"არაგონივრულად\" და \"სამოქალაქო დაპირისპირების\" საფრთხე შექმნეს\", — ვკითხულობთ განცხადებაში. \nისინი ამბობენ, რომ ძალაუფლების ბოროტად გამოყენება არ არის უპრეცენდენტო ქართული პოლიტიკისთვის და მაგალითად 2007 წლის ნოემბრის მოვლენები მოყავთ, თუმცა იქვე აღნიშნავენ, რომ უპრეცენდენტოა ქართული ოცნების მიერ შარლ მიშელის შეთანხმების ანულირება და მიიჩნევენ, რომ ეს დასავლეთზე უფრო მეტად ჩამოშორება და არალიბერალურ რეჟიმებთან დაახლოებაა. \nკელი და კრამერი განიხილავენ ბელორუსთან შეთანხმების ამოქმედებასაც და ამბობენ, \"ქართული ოცნების სტანდარტებისთვისაც კი გამაოგნებელია\", რომ ეს არის შეთანხმება მსოფლიოს ერთ-ერთ ყველაზე სასტიკ რეჟიმთან, მაშინ, როცა ბელარუსის KGB ცნობილია რუსულ FSB-სთან ახლო კავშირით. \n\"ევროკავშირთან შეთანხმების გაუქმება მაშინ, როცა ძალაში შედის მინსკში დიქტატორულ რეჟიმთან შეთანხმება საქართველოსთვის არ არის საუკეთესო ვარიანტი. ეს აძლიერებს შეშფოთებას დღევანდელი ქართული ხელისუფლების დასავლური ორიენტაციისა და დემოკრატიული ღირებულებების ერთგულებასთან დაკავშირებით\",— აცხადებენ ისინი. \nკელი და კრამერი ამბობენ, რომ ბოლოდროინდელი მოვლენები ძირს უთხრის წლების განმავლობაში გაწეულ მძიმე შრომას ევროინტეგრაციისთვის და ახლა \"ზოგიერთი ევროპელი უკან იხევს\", კერძოდ, ისინი საუბრობენ იმაზე, რომ ბალტიის ქვეყნებმა პრემიერმინისტრ ღარიბაშვილს ვიზიტები გაუუქმეს. აღსანიშნია, რომ ამ ფაქტს მთავრობა უარყოფს.\nმათი თქმით, ამგვარი დემოკრატიული უკუსვლის ფონზე, არის ნაბიჯები, რომლის გადადგმაც ვაშინგტონს შეუძლია და უნდა გადადგას. კერძოდ, კელი და კრამერი ფიქრობს, რომ თუ მმართველი გუნდი არ დაუბრუნდება შეთანხმებას, არ გააუქმებს ხელშეკრულებას ბელორუსთან, ბაიდენის ადმინისტრაციამ სანქციებზე უნდა იფიქროს. როგორც ისინი აღნიშნავენ, ასეთი ზომები საჭიროა დაღმასვლის შესაჩერებლად. \nკელი და კრამერი ამბობენ, რომ აშშ-მ ეს საქართველოს მოსახლეობის იმ უმრავლესობისვის უნდა გააკეთოს, ვისაც დასავლური მომავალი სურს. მათივე თქმით, ვაშინგტონის ინტერესებშია, რომ რეგიონში ყველაზე პროამერიკულ ქვეყანაში აშშ-ს ინტერესები დაიცვას. \n","link":"https://on.ge/story/87683-%E1%83%98%E1%83%90%E1%83%9C-%E1%83%99%E1%83%94%E1%83%9A%E1%83%98-%E1%83%93%E1%83%90-%E1%83%93%E1%83%94%E1%83%95%E1%83%98%E1%83%93-%E1%83%99%E1%83%A0%E1%83%90%E1%83%9B%E1%83%94%E1%83%A0%E1%83%98-%E1%83%A1%E1%83%90%E1%83%A5%E1%83%90%E1%83%A0%E1%83%97%E1%83%95%E1%83%94%E1%83%9A%E1%83%9D-%E1%83%96%E1%83%A3%E1%83%A0%E1%83%92%E1%83%A1-%E1%83%90%E1%83%A5%E1%83%AA%E1%83%94%E1%83%95%E1%83%A1-%E1%83%93%E1%83%90%E1%83%A1%E1%83%90%E1%83%95%E1%83%9A%E1%83%94%E1%83%97%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 02:04","imgUrl":"https://chandler.on.ge/2021/08/21/Capture.jpg","important":false,"fileName":"on.json"},"21 Aug. 2021, 10:38":{"source":"On","title":"21 აგვისტო: დადასტურდა კორონავირუსის 4901 ახალი შემთხვევა, გარდაიცვალა 74 ადამიანი","text":"\n    დაავადებათა კონტროლის ცენტრის ცხელი ხაზი 116 001ჯანდაცვის სამინისტროს ცხელი ხაზი 15 05მთავრობის ცხელი ხაზი 144\n21 აგვისტოს მონაცემებით, საქართველოში კორონავირუსის 4 901 ახალი შემთხვევა დადასტურდა, გამოჯანმრთელდა 2 586, ხოლო გარდაიცვალა — 74 ადამიანი. პანდემიის დაწყებიდან დღემდე ეს სიკვდილიანობის ყველაზე მაღალი მაჩვენებელია.\nბოლო 24 საათში ქვეყნის მასშტაბით ჩატარდა 46 595 კვლევა ტესტით, მათ შორის, 27 813 კვლევა ანტიგენის ტესტით და 18 782 PCR ტესტით.\nრაც შეეხება დადებითობის მაჩვენებელს, 20 აგვისტოს მდგომარეობით, დადებითობის დღიური მაჩვენებელი არის 10,52%, ბოლო 14 დღის მანძილზე — 10,95% ხოლო 7 დღის მანძილზე — 10,97%.\nპანდემიის გავრცელებიდან დღემდე გამოვლენილი დადასტურებული შემთხვევების საერთო რაოდენობა შეადგენს 510 941-ს, ჯამში გამოჯანმრთელებულთა რაოდენობა გაიზარდა 442 956, ვირუსს ჯამში 6 723 პირი ემსხვერპლა. \nდღეს ქვეყანაში გამოვლენილი ინფიცირების 4 901 ახალი შემთხვევა რეგიონებში ასე განაწილდა:\n თბილისი — 1 930; აჭარა — 602; იმერეთი — 638; ქვემო ქართლი — 249; შიდა ქართლი — 272; გურია — 157; სამეგრელო-ზემო სვანეთი — 298; კახეთი — 471; მცხეთა-მთიანეთი — 114; სამცხე-ჯავახეთი —130; რაჭა-ლეჩხუმი და ქვემო სვანეთი — 40. \nამ ეტაპზე ინფიცირების მიმდინარე აქტიური შემთხვევა 61 236 საიდანაც 7 273 ადამიანი მკურნალობს საავადმყოფოში, მათ შორის, მძიმე პაციენტია 1 510 პირი, ხელოვნური სუნთქვის აპარატზე იმყოფება — 329.\n3 499 ადამიანი მოთავსებულია კლინიკურ-სასტუმროებში, 50 464 პირი ვირუსის მკურნალობის კურსს გადის საცხოვრებელ ბინაზე. საკარანტინე სივრცეებში მოთავსებულია 74 ადამიანი, თვითიზოლაციაში— 57 563.\nწაიკითხეთ NCDC-სა და WHO-ს რეკომენდაციები კორონავირუსის პრევენციაზე:\n აუცილებელი რეკომენდაციები კორონავირუსისგან თავის დასაცავად Ի՞նչ է նոր կորոնավիրուսը — რეკომენდაციები კორონავირუსის პრევენციისთვის სომხურ ენაზე Yeni koronavirus nədir? — რეკომენდაციები კორონავირუსის პრევენციისთვის აზერბაიჯანულ ენაზე როგორ უნდა გამოვიყენოთ და დავამუშავოთ მრავალჯერადი პირბადეები როგორ უნდა გაიკეთოთ, გამოიყენოთ და გადააგდოთ ნიღაბი როგორ დავიბანოთ ხელები სწორად კორონავირუსისგან დასაცავად   \n","link":"https://on.ge/story/87684-21-%E1%83%90%E1%83%92%E1%83%95%E1%83%98%E1%83%A1%E1%83%A2%E1%83%9D-%E1%83%93%E1%83%90%E1%83%93%E1%83%90%E1%83%A1%E1%83%A2%E1%83%A3%E1%83%A0%E1%83%93%E1%83%90-%E1%83%99%E1%83%9D%E1%83%A0%E1%83%9D%E1%83%9C%E1%83%90%E1%83%95%E1%83%98%E1%83%A0%E1%83%A3%E1%83%A1%E1%83%98%E1%83%A1-4901-%E1%83%90%E1%83%AE%E1%83%90%E1%83%9A%E1%83%98-%E1%83%A8%E1%83%94%E1%83%9B%E1%83%97%E1%83%AE%E1%83%95%E1%83%94%E1%83%95%E1%83%90-%E1%83%92%E1%83%90%E1%83%A0%E1%83%93%E1%83%90%E1%83%98%E1%83%AA%E1%83%95%E1%83%90%E1%83%9A%E1%83%90-74-%E1%83%90%E1%83%93%E1%83%90%E1%83%9B%E1%83%98%E1%83%90%E1%83%9C%E1%83%98","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 10:38","imgUrl":"https://ross.on.ge/2020/10/05/1601882399_5f7b3bbb08d0d.jpg","important":false,"fileName":"on.json"},"21 Aug. 2021, 15:21":{"source":"On","title":"100000 მოსახლეზე ვირუსის გავრცელებისა და სიკვდილიანობის მაჩვენებლით საქართველო 1-ელ ადგილზეა — NYT","text":"\n    New York Times კორონავირუსის ბოლო 1 კვირის მაჩვენებლების საფუძველზე წერს, რომ 100 000 მოსახლეზე ვირუსის გავრცელებისა და სიკვდილიანობის მაჩვენებლით საქართველო მსოფლიოში პირველ ადგილზეა.\nამ პერიოდში ახალი ინფიცირების საშუალო მაჩვენებელი 4 908-ია და 100 000 სულ მოსახლეზე 132 ახალ შემთხვევას გულისხმობს. ხოლო დღეში საშუალოდ სიკვდილიანობა 46,9-ია, რაც 100 000 სულ მოსახლეზე 1,26-ია.\nბოლო შვიდი დღის განმავლობაში ყველაზე ცუდი მდგომარეობის ქვეყნების ათეული ასეთია: საქართველო, დომინიკის რესპუბლიკა, კოსოვო, კუბა, მონტენეგრო, ისრაელი, სეიშელი, მალაიზია, მენის კუნძული.\n\n\n\n\n    \n    \n        \n                \n        \n                    \n                                                                                                            \n                        ფოტო: NYT\n                    \n                            \n            \n\n\nბოლო 24 საათში საქართველოში კორონავირუსით 74 ადამიანი გარდაიცვალა. პანდემიის დაწყებიდან დღემდე ეს სიკვდილიანობის ყველაზე მაღალი მაჩვენებელია. ამასთან, დადასტურდა 4 901 ახალი შემთხვევა, ხოლო გამოჯანმრთელდა 2 586 პირი.\nწაიკითხეთ NCDC-სა და WHO-ს რეკომენდაციები კორონავირუსის პრევენციაზე:\n აუცილებელი რეკომენდაციები კორონავირუსისგან თავის დასაცავად Ի՞նչ է նոր կորոնավիրուսը — რეკომენდაციები კორონავირუსის პრევენციისთვის სომხურ ენაზე Yeni koronavirus nədir? — რეკომენდაციები კორონავირუსის პრევენციისთვის აზერბაიჯანულ ენაზე როგორ უნდა გამოვიყენოთ და დავამუშავოთ მრავალჯერადი პირბადეები როგორ უნდა გაიკეთოთ, გამოიყენოთ და გადააგდოთ ნიღაბი როგორ დავიბანოთ ხელები სწორად კორონავირუსისგან დასაცავად   \n","link":"https://on.ge/story/87691-100000-%E1%83%9B%E1%83%9D%E1%83%A1%E1%83%90%E1%83%AE%E1%83%9A%E1%83%94%E1%83%96%E1%83%94-%E1%83%95%E1%83%98%E1%83%A0%E1%83%A3%E1%83%A1%E1%83%98%E1%83%A1-%E1%83%92%E1%83%90%E1%83%95%E1%83%A0%E1%83%AA%E1%83%94%E1%83%9A%E1%83%94%E1%83%91%E1%83%98%E1%83%A1%E1%83%90-%E1%83%93%E1%83%90-%E1%83%A1%E1%83%98%E1%83%99%E1%83%95%E1%83%93%E1%83%98%E1%83%9A%E1%83%98%E1%83%90%E1%83%9C%E1%83%9D%E1%83%91%E1%83%98%E1%83%A1-%E1%83%9B%E1%83%90%E1%83%A9%E1%83%95%E1%83%94%E1%83%9C%E1%83%94%E1%83%91%E1%83%9A%E1%83%98%E1%83%97-%E1%83%A1%E1%83%90%E1%83%A5%E1%83%90%E1%83%A0%E1%83%97%E1%83%95%E1%83%94%E1%83%9A%E1%83%9D-1-%E1%83%94%E1%83%9A-%E1%83%90%E1%83%93%E1%83%92%E1%83%98%E1%83%9A%E1%83%96%E1%83%94%E1%83%90-nyt","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 15:21","imgUrl":"https://joey.on.ge/2021/08/21/sakts.jpg","important":false,"fileName":"on.json"},"21 Aug. 2021, 13:02":{"source":"On","title":"ნავალნის მოწამვლის საქმეზე ბრიტანეთმა და აშშ-მ რუსეთში 7 პირს სანქიცები დაუწესა","text":"\n    გაერთიანებულმა სამეფომ და ამერიკამ რუსეთში 7 პირს სანქციები დაუწესა. ამის შესახებ ინფორმაციას Reuters ავრცელებს და აცხადებს, რომ ისინი რუსეთის სპეცსამსახურს წარმოადგენენ და რუსი ოპოზიციონერის, ალექსეი ნავალნის მოწამვლაში პასუხისმგებლობა ეკისრებათ. \nსანქციებთან ერთად, ქვეყნებმა საერთო განცხადებაც გაავრცელეს, სადაც რუსეთს ქიმიური ნივთიერებების გამოყენებაზე აფრთხილებენ. გამოცემის ცნობით, დამატებით 2 პირსა და ოთხ რუსულ ინსტიტუტს ვაშინგტონმა სანქციები ცალკე დაუწესა და განაცხადა, რომ ისინი ქიმიური ნივთიერების დამზადებაში მონაწილეობდენ.\nდიდი ბრიტანეთის საგარეო საქმეთა მინისტრის, დომინიკ რააბის განცხადებით, ეს მათი მაკფიო გზავნილია, რომ რუსეთის მიერ ქიმიური იარაღის ნებისმიერი გამოყენება საერთაშორისო ნორმებს არღვევს. მისივე თქმით, საჭიროა, ჩატარდეს გამჭვირვალე გამოძიება.\nReuters-ის ცნობით, გაერთიანებული სამეფოს დოკუმენტში ჩამოთვლილები იყვნენ: ალექსეი ალექსანდროვი, ვლადიმირ პანიაევი, ივან ოსიპოვი, ვლადიმირ ბოგდანოვი, კირილი ვასილიევი, სტანისლავ მაკშაკოვი და ალექსეი სედოვი.\n20 აგვისტოს ალექსეი ნავალნი თვითმფრინავში შეუძლოდ გახდა, რის შემდეგაც ის ომსკის საავადმყოფოში გადაიყვანეს. ორი დღის შემდეგ ოჯახის მოთხოვნით, ოპოზიციონერი ბერლინის კლინიკა შარიტეში წაიყვანეს. გერმანელი ექიმები მივიდნენ დასკვნამდე, რომ ნავალნი ნოვიჩოკის ჯგუფის ნივთიერებით მოწამლეს. იგივე ვერსია საფრანგეთისა და შვეიცარიის ლაბორატორიებმა დაადასტურეს.\nრუსეთის ხელისუფლება აცხადებს, რომ მომხდართან კავშირი არ აქვთ, ნავალნის მოწამვლის ვერსიას უარყოფენ და გერმანიისგან უფრო მეტი ინფორმაციის მიწოდებას მოითხოვენ.\n11 იანვარს რუსეთში სასჯელის აღსრულების ფედერალურმა ბიურომ სასამართლოს მიმართა, რომ ნავალნის პირობითი მსჯავრი, რომელიც მან ივ როშეს საქმეზე მიიღო, რეალურით ჩანაცვლდეს. ამასთან, რუსეთში ოპოზიციონერის წინააღმდეგ თაღლითობის მუხლით საქმე აღძრეს. საგამოძიებო უწყებები მას საკუთარი ფონდებიდან ფულის გაფლანგავს ედავებიან.\nრამდენიმეთვიანი მკურნალობის შემდეგ ნავალნი ცოლთან ერთად მოსკოვში 2021 წლის 17 იანვარს დაბრუნდა. ის აეროპორტშივე დააკავეს. რუსულმა სასამართლომ ნავალნის პირობითი მსჯავრი რეალურით შეუცვალა და 2 წლითა და რვა თვით ციხეში გაუშვა.\n","link":"https://on.ge/story/87687-%E1%83%9C%E1%83%90%E1%83%95%E1%83%90%E1%83%9A%E1%83%9C%E1%83%98%E1%83%A1-%E1%83%9B%E1%83%9D%E1%83%AC%E1%83%90%E1%83%9B%E1%83%95%E1%83%9A%E1%83%98%E1%83%A1-%E1%83%A1%E1%83%90%E1%83%A5%E1%83%9B%E1%83%94%E1%83%96%E1%83%94-%E1%83%91%E1%83%A0%E1%83%98%E1%83%A2%E1%83%90%E1%83%9C%E1%83%94%E1%83%97%E1%83%9B%E1%83%90-%E1%83%93%E1%83%90-%E1%83%90%E1%83%A8%E1%83%A8-%E1%83%9B-%E1%83%A0%E1%83%A3%E1%83%A1%E1%83%94%E1%83%97%E1%83%A8%E1%83%98-7-%E1%83%9E%E1%83%98%E1%83%A0%E1%83%A1-%E1%83%A1%E1%83%90%E1%83%9C%E1%83%A5%E1%83%98%E1%83%AA%E1%83%94%E1%83%91%E1%83%98-%E1%83%93%E1%83%90%E1%83%A3%E1%83%AC%E1%83%94%E1%83%A1%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 13:02","imgUrl":"https://phoebe.on.ge/2021/02/02/oiuqtr_601968f20b43a.jpg","important":false,"fileName":"on.json"},"21 Aug. 2021, 11:13":{"source":"On","title":"საბერძნეთმა ავღანელი მიგრანტების მოსალოდნელი ზრდის გამო თურქეთის საზღვართან ბარიერი აღმართა","text":"\n    საბერძნეთმა ავღანელი მიგრანტების მოსალოდნელი ზრდის გამო თურქეთთან საზღვარის გაძლიერება დაიწყო და 40-კილომეტრიანი ბარიერი აღმართა. ინფორმაციას ამის შესახებ BBC ავრცელებს.\n\"შესაძლო შედეგს პასიურად ვერ დაველოდებით. ჩვენი საზღვრები ურღვევი დარჩება\", — განაცხადა საბერძნეთის მოქალაქეთა დაცვის მინისტრმა.\nმანამდე თურქეთის პრეზიდენტმა, რეჯეფ თაიფ ერდოღანმა ისაუბრა იმაზე, რომ თურქეთი ევროპის \"მიგრანტების საცავი\" არ გახდებოდა და ევროპულ ქვეყნებს მოუწოდა, ავღანეთიდან წამოსულ მიგრანტებზე პასუხისმგებლობა აეღოთ.\nავღანეთიდან აშშ-ის ძალების გასვლის შემდეგ, თალიბანმა მალევე შეძლო და ქაბულიც აიღო – პრეზიდენტი გაიქცა, თალიბებმა ძალაუფლება მოიპოვეს. მათ ხელისუფლების ყველა წარმომადგენლისათვის საყოველთაო \"ამნისტია გამოაცხადეს\" და მთავრობაში ქალები მიიწვიეს. მათი მტკიცებით, ხალხს შეუძლია, დაუბრუნდეს თავის რუტინულ ყოველდღიურობას, თუმცა ამის ფონზე, დევნიან ქუჩაში დამოუკიდებლობის დღის აღსანიშნავად გამოსულ მოქალაქეებს, ქალებს, რომლის ჩაცმის სტილიც არ მოსწონთ, ჟურნალისტებს. ბოლო დღებში თალიბებმა ათამდე მოკლეს და არაერთი დაჭრეს, მათ შორის, ისინი, ვინც ქვეყნიდან გაქცევას ცდილობდნენ. \nგაიგეთ მეტი:\n რა მოხდა ქაბულში 20-წლიანი ომი ავღანეთში — რას (ვერ) მიაღწია ამერიკამ? \n","link":"https://on.ge/story/87685-%E1%83%A1%E1%83%90%E1%83%91%E1%83%94%E1%83%A0%E1%83%AB%E1%83%9C%E1%83%94%E1%83%97%E1%83%9B%E1%83%90-%E1%83%90%E1%83%95%E1%83%A6%E1%83%90%E1%83%9C%E1%83%94%E1%83%9A%E1%83%98-%E1%83%9B%E1%83%98%E1%83%92%E1%83%A0%E1%83%90%E1%83%9C%E1%83%A2%E1%83%94%E1%83%91%E1%83%98%E1%83%A1-%E1%83%96%E1%83%A0%E1%83%93%E1%83%98%E1%83%A1-%E1%83%92%E1%83%90%E1%83%9B%E1%83%9D-%E1%83%97%E1%83%A3%E1%83%A0%E1%83%A5%E1%83%94%E1%83%97%E1%83%98%E1%83%A1-%E1%83%A1%E1%83%90%E1%83%96%E1%83%A6%E1%83%95%E1%83%90%E1%83%A0%E1%83%97%E1%83%90%E1%83%9C-%E1%83%91%E1%83%90%E1%83%A0%E1%83%98%E1%83%94%E1%83%A0%E1%83%98-%E1%83%90%E1%83%A6%E1%83%9B%E1%83%90%E1%83%A0%E1%83%97%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 11:13","imgUrl":"https://ross.on.ge/2021/08/21/1629528809.jpg","important":false,"fileName":"on.json"},"21 Aug. 2021, 13:43":{"source":"On","title":"ლომჯარიას თქმით, ხელისუფლებამ ვაქცინაციის კამპანიაზე ანტივაქსერთა მხარდაჭერის დაკარგვის შიშით უარი თქვა","text":"\n    სახალხო დამცველი, ნინო ლომჯარია საქართველოს ხელისფლების კორონავირუსის მართვის პოლიტიკას აკრიტიკებს და ამბობს, რომ ეს წინასაარჩევნოდ მოქალაქეთა \"გულების მოგებას\" გულისხმობდა. მისი თქმით, მთავრობამ ვაქცინაციის კამპანიის აქტიურად წარმოებაზე ანტივაქსერთა მხარდაჭერის დაკარგვის შიშით თქვა უარი.\n\"არ არის სიმართლე, რომ ხელისუფლებას არ ჰქონია კოვიდის მართვის პოლიტიკა — მას ჰქონდა პოლიტიკა და ეს პოლიტიკა გულისხმობდა: საზოგადოების ჯანმრთელობის და მრავალი ადამიანის სიცოცხლის რისკის ხარჯზე ეკონომიკური ზრდის მიღწევას; კანონდამრღვევი მოქალაქეების წინასაარჩევნოდ გულის მოგებას პირბადეების ტარების ვალდებულების გაუქმებისა და ჯარიმების ჩამოწერის გზით; აცრების პოპულარიზაციის აქტიური კამპანიის წარმოებაზე უარის თქმას ანტივაქსერების მრავალრიცხოვანი ჯგუფის მხარდაჭერის დაკარგვის შიშით. ოპოზიციის პოლიტიკა იყო, ეთქვა ყველაფერი საწინააღმდეგო, რასაც ხელისუფლება გააკეთებდა\", — წერს ის.\nმისი თქმით, წესით დამოუკიდებელი ინსტიტუტი, რომელსაც საზოგადოებრივი ჯანდაცვა აბარია, პოლიტიკური ზეგავლენის ქვეშ მოექცა და ვერც წინააღმდეგობის გაწევის თავი აღმოაჩნდა.\n\"ასე იქნება ყველა სფეროში, სანამ უცოდინარი პოლიტიკოსები პირადი ინტერესებიდან გამომდინარე იმოქმედებენ და სანამ დამოუკიდებელი ინსტიტუტები იქნებიან მათთან თვალებში შემციცინე პოზაში\", — წერს ლომჯარია საკუთარ Facebook-ზე.\n21 აგვისტოს მონაცემებით, ბოლო 24 საათში საქართველოში კორონავირუსით 74 ადამიანი გარდაიცვალა. პანდემიის დაწყებიდან დღემდე ეს სიკვდილიანობის ყველაზე მაღალი მაჩვენებელია. ამასთან, დადასტურდა 4 901 ახალი შემთხვევა, ხოლო გამოჯანმრთელდა 2 586 პირი.\nწაიკითხეთ NCDC-სა და WHO-ს რეკომენდაციები კორონავირუსის პრევენციაზე:\n აუცილებელი რეკომენდაციები კორონავირუსისგან თავის დასაცავად Ի՞նչ է նոր կորոնավիրուսը — რეკომენდაციები კორონავირუსის პრევენციისთვის სომხურ ენაზე Yeni koronavirus nədir? — რეკომენდაციები კორონავირუსის პრევენციისთვის აზერბაიჯანულ ენაზე როგორ უნდა გამოვიყენოთ და დავამუშავოთ მრავალჯერადი პირბადეები როგორ უნდა გაიკეთოთ, გამოიყენოთ და გადააგდოთ ნიღაბი როგორ დავიბანოთ ხელები სწორად კორონავირუსისგან დასაცავად   \n","link":"https://on.ge/story/87689-%E1%83%9A%E1%83%9D%E1%83%9B%E1%83%AF%E1%83%90%E1%83%A0%E1%83%98%E1%83%90%E1%83%A1-%E1%83%97%E1%83%A5%E1%83%9B%E1%83%98%E1%83%97-%E1%83%AE%E1%83%94%E1%83%9A%E1%83%98%E1%83%A1%E1%83%A3%E1%83%A4%E1%83%9A%E1%83%94%E1%83%91%E1%83%90%E1%83%9B-%E1%83%95%E1%83%90%E1%83%A5%E1%83%AA%E1%83%98%E1%83%9C%E1%83%90%E1%83%AA%E1%83%98%E1%83%98%E1%83%A1-%E1%83%99%E1%83%90%E1%83%9B%E1%83%9E%E1%83%90%E1%83%9C%E1%83%98%E1%83%90%E1%83%96%E1%83%94-%E1%83%90%E1%83%9C%E1%83%A2%E1%83%98%E1%83%95%E1%83%90%E1%83%A5%E1%83%A1%E1%83%94%E1%83%A0%E1%83%97%E1%83%90-%E1%83%9B%E1%83%AE%E1%83%90%E1%83%A0%E1%83%93%E1%83%90%E1%83%AD%E1%83%94%E1%83%A0%E1%83%98%E1%83%A1-%E1%83%93%E1%83%90%E1%83%99%E1%83%90%E1%83%A0%E1%83%92%E1%83%95%E1%83%98%E1%83%A1-%E1%83%A8%E1%83%98%E1%83%A8%E1%83%98%E1%83%97-%E1%83%A3%E1%83%90%E1%83%A0%E1%83%98-%E1%83%97%E1%83%A5%E1%83%95%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 13:43","imgUrl":"https://rachel.on.ge/2021/04/01/166096421_298849608276286_287209078415172355_n_60658f05a1c9f.jpg","important":false,"fileName":"on.json"},"21 Aug. 2021, 14:37":{"source":"On","title":"რუსეთში TV Rain \"უცხოეთის აგენტად\" გამოაცხადეს","text":"\n    რუსეთში დამოუკიდებელი სატელევიზიო არხი TV Rain \"უცხოეთის აგენტად\" გამოაცხადეს. ინფორმაციას ამის შესახებ არხის ვებ-გამოცემა ავრცელებს.\nმედიის ცნობით, რუსეთის იუსტიციის სამინისტრომ \"უცხოეთის აგენტების\" სიაში ასევე შეიყვანა საგამოძიებო გამოცემა iStories. TV Rain-ის აღმასრულებელი დირექტორის განცხადებით, წინასწარ შეტყობინება ამ გადაწყვეტილების შესახებ არ მიუღიათ. თუმცა როგორც გამოცემა წერს, არცერთ მათგანისთვის სიაში შესვლა არ ყოფილა მოულოდნელი, იმის გათვალისწინებით, რა ზეწოლას განიცდის სამოქალაქო საზოგადოება და დამოუკიდებელი მედია რუსეთში.\nTV Rain 2010 წლიდან მაუწყებლობს, ის ხშირად ხდება კრემლის კრიტიკის ობიექტი. 23 აპრილს ამ სიაში მოხვდა გამოცემა Meduza-ც, რომელიც რუსეთის მიმართ კრიტიკით გამოირჩევა. ამ ეტაპზე, რუსეთის იუსტიციის სამინისტროს \"უცხოური მედია-აგენტების\" სიაში 43 მედია შედის, მათგან 25 ინდივიდუალური ჟურნალისტია. \n","link":"https://on.ge/story/87690-%E1%83%A0%E1%83%A3%E1%83%A1%E1%83%94%E1%83%97%E1%83%A8%E1%83%98-tv-rain-%E1%83%A3%E1%83%AA%E1%83%AE%E1%83%9D%E1%83%94%E1%83%97%E1%83%98%E1%83%A1-%E1%83%90%E1%83%92%E1%83%94%E1%83%9C%E1%83%A2%E1%83%90%E1%83%93-%E1%83%92%E1%83%90%E1%83%9B%E1%83%9D%E1%83%90%E1%83%AA%E1%83%AE%E1%83%90%E1%83%93%E1%83%94%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 14:37","imgUrl":"https://joey.on.ge/2021/08/21/1629541382.jpg","important":false,"fileName":"on.json"},"21 Aug. 2021, 15:49":{"source":"On","title":"თალიბანის ერთ-ერთი დამფუძნებელი მოლაპარაკებებისთვის ქაბულში ჩავიდა","text":"\n    თალიბანის თანადამფუძნებელი, აბდულ ღანი ბარადარი მოლაპარაკებებისთვის ავღანეთში ჩავიდა. ინფორმაციას ამის შესახებ Reuters ოფიციალურ წყაროზე დაყრნობით ავრცელებს.\nგამოცემის წყაროს ინფორმაციით, ქაბულში თალიბანის ერთ-ერთი ლიდერი შეხვდება სამხედრო მეთაურებს, ყოფილი მთავრობის ლიდერებსა და რელიგიურ სწავლულებს და \"ახალი მთავრობის\" ჩამოყალიბებას განიხილავს. როგორც თალიბანის ოფიციალურმა წარმომადგენელმა Reuters განუცხადა, თალიბანი გეგმავს, მომდევნო რამდენიმე კვირაში ავღანეთის მთავრობის ახალი მოდელი მოამზადოს.\nსაერთაშორისო მედიების ინფორმაციით, ბარადარი ავღანეთში რამდენიმე დღის წინ დაბრუნდა. ის წლების განმავლობაში ავღანეთში არ ცხოვრობდა. არსებული ინფორმაციით, ბარადარი მონაწილეობდა კატარის დედაქალ დოჰაში მიმდინარე მოლაპარაკებებშიც.\nავღანეთიდან აშშ-ის ძალების გასვლის შემდეგ, თალიბანმა მალევე შეძლო და ქაბულიც აიღო – პრეზიდენტი გაიქცა, თალიბებმა ძალაუფლება მოიპოვეს. მათ ხელისუფლების ყველა წარმომადგენლისათვის საყოველთაო \"ამნისტია გამოაცხადეს\" და მთავრობაში ქალები მიიწვიეს. მათი მტკიცებით, ხალხს შეუძლია, დაუბრუნდეს თავის რუტინულ ყოველდღიურობას, თუმცა ამის ფონზე, დევნიან ქუჩაში დამოუკიდებლობის დღის აღსანიშნავად გამოსულ მოქალაქეებს, ქალებს, რომლის ჩაცმის სტილიც არ მოსწონთ, ჟურნალისტებს. ბოლო დღებში თალიბებმა ათამდე მოკლეს და არაერთი დაჭრეს, მათ შორის, ისინი, ვინც ქვეყნიდან გაქცევას ცდილობდნენ. \nგაიგეთ მეტი:\n რა მოხდა ქაბულში 20-წლიანი ომი ავღანეთში — რას (ვერ) მიაღწია ამერიკამ? \n","link":"https://on.ge/story/87692-%E1%83%97%E1%83%90%E1%83%9A%E1%83%98%E1%83%91%E1%83%90%E1%83%9C%E1%83%98%E1%83%A1-%E1%83%94%E1%83%A0%E1%83%97-%E1%83%94%E1%83%A0%E1%83%97%E1%83%98-%E1%83%93%E1%83%90%E1%83%9B%E1%83%A4%E1%83%A3%E1%83%AB%E1%83%9C%E1%83%94%E1%83%91%E1%83%94%E1%83%9A%E1%83%98-%E1%83%9B%E1%83%9D%E1%83%9A%E1%83%90%E1%83%9E%E1%83%90%E1%83%A0%E1%83%90%E1%83%99%E1%83%94%E1%83%91%E1%83%94%E1%83%91%E1%83%98%E1%83%A1%E1%83%97%E1%83%95%E1%83%98%E1%83%A1-%E1%83%A5%E1%83%90%E1%83%91%E1%83%A3%E1%83%9A%E1%83%A8%E1%83%98-%E1%83%A9%E1%83%90%E1%83%95%E1%83%98%E1%83%93%E1%83%90","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 15:49","imgUrl":"https://joey.on.ge/2021/08/21/1629545731.jpg","important":false,"fileName":"on.json"},"21 Aug. 2021, 17:09":{"source":"On","title":"ხულოში ახალგაზრდებმა ვაქციანციის საინფორმაციო კამპანია დაიწყეს","text":"\n    Khulo Lag — ხულოს ადგილობრივი განვითარების ჯგუფის ინფორმაციით, ხულოში ახალგაზრდებმა ვაქციანციის საინფორმაციო კამპანია დაიწყეს. ამის შესახებ ორგანიზაცია ოფიციალურ Facebook გვერდზე წერს.\n\"მოხალისეები ყოველდღიურად შეხვდებიან მოსახლეობას და დაარწმუნებენ, რომ ვაქცინა არის ერთადერთი საშუალება პანდემიის დასასრულებლად. შემოგვიერთდით და ერთად დავამსხვრიოთ მითები\", — წერია განცხადებაში.\nNew York Times კორონავირუსის ბოლო 1 კვირის მაჩვენებლების საფუძველზე წერს, რომ 100 000 მოსახლეზე ვირუსის გავრცელებისა და სიკვდილიანობის მაჩვენებლით საქართველო მსოფლიოში პირველ ადგილზეა.\nამ პერიოდში ახალი ინფიცირების საშუალო მაჩვენებელი 4 908-ია და 100 000 სულ მოსახლეზე 132 ახალ შემთხვევას გულისხმობს. ხოლო დღეში საშუალოდ სიკვდილიანობა 46,9-ია, რაც 100 000 სულ მოსახლეზე 1,26-ია.\nბოლო 24 საათში საქართველოში კორონავირუსით 74 ადამიანი გარდაიცვალა. პანდემიის დაწყებიდან დღემდე ეს სიკვდილიანობის ყველაზე მაღალი მაჩვენებელია. ამასთან, დადასტურდა 4 901 ახალი შემთხვევა, ხოლო გამოჯანმრთელდა 2 586 პირი.\n","link":"https://on.ge/story/87695-%E1%83%AE%E1%83%A3%E1%83%9A%E1%83%9D%E1%83%A8%E1%83%98-%E1%83%90%E1%83%AE%E1%83%90%E1%83%9A%E1%83%92%E1%83%90%E1%83%96%E1%83%A0%E1%83%93%E1%83%94%E1%83%91%E1%83%9B%E1%83%90-%E1%83%95%E1%83%90%E1%83%A5%E1%83%AA%E1%83%98%E1%83%90%E1%83%9C%E1%83%AA%E1%83%98%E1%83%98%E1%83%A1-%E1%83%A1%E1%83%90%E1%83%98%E1%83%9C%E1%83%A4%E1%83%9D%E1%83%A0%E1%83%9B%E1%83%90%E1%83%AA%E1%83%98%E1%83%9D-%E1%83%99%E1%83%90%E1%83%9B%E1%83%9E%E1%83%90%E1%83%9C%E1%83%98%E1%83%90-%E1%83%93%E1%83%90%E1%83%98%E1%83%AC%E1%83%A7%E1%83%94%E1%83%A1","logo":"http://gip.ge/wp-content/uploads/2017/10/apple-touch-icon.png","articleDate":"21 Aug. 2021, 17:09","imgUrl":"https://monica.on.ge/2021/08/21/k.jpg","important":false,"fileName":"on.json"}}