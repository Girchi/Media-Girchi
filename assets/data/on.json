{
  "9 Aug. 2021, 17:50": {  
    "source": "On",
    "title": "5 ივლისის საქმეზე On.ge-ს ჟურნალისტი დაზარალებულად ცნეს",
    "text": "\n    On.ge-ს ჟურნალისტს, თამთა კახაბერიძეს დაზარალებულის სტატუსი მიანიჭეს. მას 5 ივლისს ძალადობრივ კონტრაქციაზე თავს დაესხნენ და ჟურნალისტურ საქმიანობაში ხელი შეუშალეს. \nჟურნალისტის ინტერესებს ახალგაზრდა იურისტთა ასოციაცია იცავს. ორგანიზაციის იურისტი, ბექა თაკალანძე განმარტავს, რომ დაზარალებულად ცნობა მისი განცხადების საფუძველზე მოხდა. \n\"დაზარალებულად ცნობას კონკრეტული ვადა არ აქვს, კანონში წერია, რომ ან საკუთარი ინიციატივით უნდა ცნოს პროკურორმა ან განცხადების მიმართვის საფუძველზე. ვინაიდან თავისი ინიციატივით არ ცნეს, ამიტომაც მივმართე. ვფიქრობდი, რომ არსებობდა დაზარალებულად ცნობის სამართლებრივი საფუძვლები: ჟურნალისტს პროფესიულ საქმიანობაში ხელი შეეშალა, რაც პროკურატურამ გაიზიარა\", — განაცხადა მან.\nდაზარალებულად ცნობის დადგენილებაში წერია, რომ 5 ივლისს ძალადობრივი და ჰომოფობიური ჯგუფების მიერ განხორციელებული ქმედებებით თამთა კახაბერიძეს ფიზიკური და მორალური ზიანი მიადგა.\n\"რუსთაველის გამზირზე, საქართველოს პარლამენტის შენობის მიმდებარედ შეირაღებული პირთა ჯგუფი, წინასწარი შეთანხმებით, ჯგუფურად, ჟურნალისტურ საქმიანობაში ხელშეშლის მიზნით, თავს დაესხნენ On.ge-ს ჟურნალისტ თამთა კახაბერიძეს და აიძულებდნენ მას შეეწყვიტა პროფესიული საქმიანობა, მათ შორის იმ მიზნით, რომ არ განეხორციელებინათ მოძალადე ჯგუფების მიერ ჩადენილი ძალადობრივი ქმედებების ამსახველი კადრების მოპოვება და გავრცელება\", — ნათქვამია დადგენილებაში.\nOn.ge-ს ჟურნალისტი მედიის ერთ-ერთი წარმომადგენელი იყო, რომელიც 5 ივლისს ძალადობრივ კონტრაქციაზე სამსახურებრივი საქმიანობის დროს დაზარალდა. მას გადაღების საშუალება არ მისცეს, მოძალადეებმა ხელი აუქნიეს და მუშტის მოღერებით აიძულებდნენ, რომ გადაღება შეეწყვიტა.\n\"ტელეფონი სელფის ჯოხზე მქონდა დამაგრებული და ვიღებდი. უცებ ვიღაც ბიჭი მოტრიალდა და ხელი ამიქნია, ძლივს დავიჭირე ტელეფონი. მეგონა, შემთხვევით მოუხდა ხელი, რადგან არ ველოდი, რომ მე დამარტყამდა. არაუშავს-მეთქი, ვუთხარი. მთავარი ამბავი ის არის, რომ ტელეფონზე პრაიდის სტიკერი მქონდა დაკრული და ეს არ მახსოვდა. სავარაუდოდ, ამაზე გაღიზიანდნენ. ორი ბიჭი იწევდა, მოხსენიო, მუშტი მომიღერა. ჩანს კადრებშიც, მუშტით მოდის და პოლიცია აჩერებს, მაგინებს, რაღაც საშინელებებს მეძახის. ვერ ვხდებოდი, რა უნდოდა. რამდენჯერმე გავიგე, მოხსენიო რომ მითხრა, მაგრამ ვერ ვხდებოდი, რა უნდა მომეხსნა\", — იხსენებს კახაბერიძე. \n  მოძალადეებზე შეტოვებული მედია — 11 ჟურნალისტის 5 ივლისი \n\n5-6 ივლისს ჰომოფობიურ დია ძალადობრივი ჯგუფების თავდასხმის შედეგად 50-ზე მეტი ადამიანი დაშავდა, მათგან უმრავლესობა მედიის წარმომადგენელია. ძალადობრივი ჯგუფები თავს დაესხნენ თბილისი პრაიდის, სირცხვილიასა და ადამიანის უფლებათა ცენტრის ოფისებსაც. 11 ივლისს, აქციაზე ნაცემი TV პირველის ოპერატორი, ლექსო ლაშქარავა გარდაიცვალა. \n5-6 ივლისის ძალადობას წინ უძღოდა ქართული ოცნების ლიდერების განცხადებები იმაზე, რომ ღირსების მარშს მიზანშეწონილად არ მიიჩნევენ. 5 ივლისს, როცა უკვე დაწყებული იყო ძალადობა, ღარიბაშვილმა ისევ თბილისი პრაიდი გააკრიტიკა, რამდენიმე დღეში კი გაიმეორა ჰომოფობიური ჯგუფების გზავნილი პროპაგანდის შესახებ.\nჰომოფობიური და ძალადობრივი კონტრაქციის ორგანიზატორები ამ დრომდე არ დაუკავებიათ.\n",
    "logo": "http://gip.ge/wp-content/uploads/2017/10/apple-touch-icon.png",
    "articleDate": "9 Aug. 2021, 17:50",
    "imgUrl": "https://joey.on.ge/2021/08/09/181334247_1874771392689383_5359987881471199356_n.jpg"
  },
  "9 Aug. 2021, 13:57": {  
    "source": "On",
    "title": "გოცირიძე ფიქრობს, რომ პრემიერმინისტრის მიერ ხელფასების ზრდის დაპირება წინასაარჩევნოდ მოსყიდვის მცდელობაა",
    "text": "\n    ნაციონალური მოძრაობის დეპუტატის, რომან გოცირიძის თქმით, პრემიერმინისტრის მიერ საჯარო მოხელეებისთვის ხელფასების ზრდის დაპირება წინასაარჩევნოდ მოსყიდვის მცდელობაა.\n\"პირდაპირ ვთქვათ, რომ ეს არის წინასაარჩევნოდ მოსყიდვის მცდელობა. საიდან? რომელი ფულით უზრდიან? გაზრდიან ერთს და მაშინ, უნდა მოაკლო პენსიონერს, უნდა მოაკლო იმ ადამიანებს, რომლებიც მართლა შრომობენ [...]\nნაცვლად იმისა, რომ ამ პანდემიის პირობებში ფული მოხმარდეს თითოეული ჩვენი მოქალაქის გადარჩენას, ისინი, ფაქტობრივად, საკუთარი პარტიულ აქტივს უმატებენ ხელფასს\", — განაცხადა რომან გოცირიძემ.\nთვითმმართველობის არჩევნებამდე 2 თვეზე ნაკლებია დარჩენილი პრემიერმინისტრი კი საჯარო მოხელეებისთვის ხელფასების ზრდაზე ალაპარაკდა. მისი თქმით, 2022 წლის იანვრიდან ეტაპობრივად დაიწყებენ მათი ხელფასების ზრდას. \nგაიგე მეტი:\n ეს ინიციატივა ნამდვილად იყო გულის მოგებაზე გათვლილი — საია ხელფასების ზრდის დაპირებაზე \n",
    "link": "https://on.ge/story/86964-%E1%83%92%E1%83%9D%E1%83%AA%E1%83%98%E1%83%A0%E1%83%98%E1%83%AB%E1%83%94-%E1%83%A4%E1%83%98%E1%83%A5%E1%83%A0%E1%83%9D%E1%83%91%E1%83%A1-%E1%83%A0%E1%83%9D%E1%83%9B-%E1%83%9E%E1%83%A0%E1%83%94%E1%83%9B%E1%83%98%E1%83%94%E1%83%A0%E1%83%9B%E1%83%98%E1%83%9C%E1%83%98%E1%83%A1%E1%83%A2%E1%83%A0%E1%83%98%E1%83%A1-%E1%83%9B%E1%83%98%E1%83%94%E1%83%A0-%E1%83%AE%E1%83%94%E1%83%9A%E1%83%A4%E1%83%90%E1%83%A1%E1%83%94%E1%83%91%E1%83%98%E1%83%A1-%E1%83%96%E1%83%A0%E1%83%93%E1%83%98%E1%83%A1-%E1%83%93%E1%83%90%E1%83%9E%E1%83%98%E1%83%A0%E1%83%94%E1%83%91%E1%83%90-%E1%83%AC%E1%83%98%E1%83%9C%E1%83%90%E1%83%A1%E1%83%90%E1%83%90%E1%83%A0%E1%83%A9%E1%83%94%E1%83%95%E1%83%9C%E1%83%9D%E1%83%93-%E1%83%9B%E1%83%9D%E1%83%A1%E1%83%A7%E1%83%98%E1%83%93%E1%83%95%E1%83%98%E1%83%A1-%E1%83%9B%E1%83%AA%E1%83%93%E1%83%94%E1%83%9A%E1%83%9D%E1%83%91%E1%83%90%E1%83%90",
    "logo": "http://gip.ge/wp-content/uploads/2017/10/apple-touch-icon.png",
    "articleDate": "9 Aug. 2021, 13:57",
    "imgUrl": "https://monica.on.ge/2020/05/22/romani_5ec7876183574.jpg"
  },
  "12 Aug. 2021, 11:40": {  
    "source": "On",
    "title": "მეცნიერებმა ობობას მსგავსი საშინელი მუტანტები შექმნეს",
    "text": "\n    როგორც CNET იუწყება, მეცნიერებმა გენეტიკური ინჟინერიის საშუალებით პატარა მხეცები — გრძელფეხება მამილოს სახელით ცნობილი მთიბავები (Opiliones) შექმნეს. მათი მიზანი მუტაციის გზით მოკლეფეხება არსებების მიღება იყო იმის გასაგებად, თუ როგორ განიცდიდა არაქნიდების გენომი ევოლუციას დროთა განმავლობაში და რატომ გაიზარდა მათი ფეხები სიგრძეში. \nამ ნაშრომმა, შესაძლოა, შეცვალოს და გაამდიდროს ჩვენი წარმოდგენა გენეტიკის შესახებ. გენეტიკურად მოდიფიცირებული პატარა მონსტრების სურათი აშკარად შემაშფოთებელია, რასაც ვერ ვიტყვით საკონტროლო ჯგუფზე, რომლებსაც გენეტიკური მოდიფიკაციები არ შეხებიათ. \n\n\n\n\n    \n    \n        \n                \n        \n                    \n                                                                                                            \n                        ფოტო: futurism.com\n                    \n                            \n            \n\n\nგუნდმა, რომელსაც გილიერმი გაინეტი ხელმძღვანელობდა ვისკონსინის მედისონის უნივერსიტეტიდან, თავდაპირველად გრძელფეხება მამილოების 6 000 ცნობილი სახეობიდან ერთ-ერთის გენომი შეისწავლეს. ეს უკანასკნელნი, ტექნიკურად, ობობების ახლო ბიძაშვილები არიან. \nამის შემდეგ, ამ სახეობების ასობით ემბრიონის გენებიდან ფეხების განვითარებასთან დაკავშირებული წყვილის გასათიშად \"რნმ-ის ინტერფერენციის\" ტექნიკა გამოიყენეს. ჟურნალ Proceedings of the Royal Society B.-ში გამოქვეყნებული მათი მოხსენების მიხედვით, მიღებული ექვსი მუტანტის რვავე ფეხი, ჩვეულებრივთან შედარებით, გაცილებით განუვითარებელი და მოკლე აღმოაჩნდა. კიდურებმა ასევე დაკარგეს ფეხის ნაწილი, რომელიც მათ მოჭიდების საშუალებას აძლევდა.\n\"გრძელფეხება მამილოების გენომს დიდი პოტენციალი აქვს, დაგვეხმაროს არაქნიდების გენომისა და მათი სხეულების ევოლუციის გაგებაში, ასევე იმის გამოვლენაში, თუ როგორ უვითარდება ამ რიგის სახეობებს მათთვის დამახასიათებელი გრძელი კიდურები\", — განუცხადა გაინეტმა CNET-ს. \n\"ჩვენ იმის გაგება გვჭირდება, თუ როგორ წარმოქმნის არაქნიდების გენები ისეთ ახალ მახასიათებლებს, როგორებიცაა ობობას ეშვები და მორიელის მარწუხები. ასევე ვაპირებთ მათი გენომის გამოყენებას პირველი ტრანსგენური მთიბავების შესაქმნელად\", — დაამატა მან. \n\n        \n            თუ სტატიაში განხილული თემა და ზოგადად: მეცნიერებისა და ტექნოლოგიების სფერო შენთვის საინტერესოა, შემოგვიერთდი ჯგუფში – შემდეგი ჯგუფი.\n        \n    \n    \n",
    "link": "https://on.ge/story/87119-%E1%83%9B%E1%83%94%E1%83%AA%E1%83%9C%E1%83%98%E1%83%94%E1%83%A0%E1%83%94%E1%83%91%E1%83%9B%E1%83%90-%E1%83%9D%E1%83%91%E1%83%9D%E1%83%91%E1%83%90%E1%83%A1-%E1%83%9B%E1%83%A1%E1%83%92%E1%83%90%E1%83%95%E1%83%A1%E1%83%98-%E1%83%A1%E1%83%90%E1%83%A8%E1%83%98%E1%83%9C%E1%83%94%E1%83%9A%E1%83%98-%E1%83%9B%E1%83%A3%E1%83%A2%E1%83%90%E1%83%9C%E1%83%A2%E1%83%94%E1%83%91%E1%83%98-%E1%83%A8%E1%83%94%E1%83%A5%E1%83%9B%E1%83%9C%E1%83%94%E1%83%A1",
    "logo": "http://gip.ge/wp-content/uploads/2017/10/apple-touch-icon.png",
    "articleDate": "12 Aug. 2021, 11:40",
    "imgUrl": "https://rachel.on.ge/2021/08/12/scientists-create-horrifically-mutated-spider-like-creatures.jpg"
  }
}
