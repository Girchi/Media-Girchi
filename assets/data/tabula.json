{"კვირა, 8 აგვისტო, 2021 - 13:43":{"link":"https://tabula.ge/ge/news/671392-cereteli-sanam-sakartvelo-ar-ikneba-tavisupali","title":"წერეთელი: სანამ საქართველო არ იქნება თავისუფალი და სუვერენული, ბრძოლა არ უნდა შევაჩეროთ","text":"დღეს ძალიან მძიმე დღეა, ჩვენ ვიხსენებთ ამ ურთულესს პერიოდს საქართველოს ისტორიაში, საქართველოს დიდ განსაცდელსა და დიდ გმირობას, რომელიც ჩვენ ვნახეთ ჩვენი თანამემამულეებისგან. ძალიან ბევრი ახალგაზრდა დაიღუპა და მათ ხსოვნას პატივს მივაგებ დღეს. რა თქმა უნდა, ეს ბრძოლა დასრულებული არ არის, ამაზე ჩვენ ყოველდღე ვხედავთ, ყოველდღე აღვიქვამთ ყოველდღე ვუყურებთ, როგორ გრძელდება ჩვენი ქვეყნის ოკუპაცია, ამიტომ ერთადერთი საშუალება და გამოსავალი არის ის, რომ ჩვენმა საზოგადოებამ და სახელმწიფომ არ შეაჩეროს ეს ბრძოლა, სანამ საქართველო არ იქნება თავისუფალი და სუვერენული სახელმწიფო. ქუთაისში აგვისტოს ომში დაღუპულთა მემორიალი ევროპული საქართველოს პოლიტსაბჭოს თავმჯდომარემ, გიგი წერეთელმა, ყვავილებით შეამკო. ","articleDate":"კვირა, 8 აგვისტო, 2021 - 13:43","imgUrl":"https://api.tabula.ge/files/styles/news_thumb_square_md/public/photos/2021/01/_t7a9513.jpg?itok=9yuqVO_P"},"კვირა, 8 აგვისტო, 2021 - 15:29":{"link":"https://tabula.ge/ge/news/671398-kobakhidze-omze-unda-gvakhsovdes-enm-ghalati","title":"კობახიძე ომზე: უნდა გვახსოვდეს ენმ-ის ღალატი, სამშობლოს გაყიდვის საშუალება აღარავის მივცეთ","text":"ქართული ოცნების ლიდერები 2008 წლის რუსეთ-საქართველოს ომში კვლავ წინა ხელისუფლებას ადანაშაულებენ. პრემიერმინისტრის შემდეგ აგვისტოს ომზე პასუხისმგებლობა ნაციონალურ მოძრაობას დააკისრა პარტიის თავმჯდომარე ირაკლი კობახიძემ . \"ეს დღე გვახსენებს გიორგი ანწუხელიძის, შინდისის გმირების, ასეულობით სამხედრო და სამოქალაქო პირის გმირობას, რომლებმაც ქვეყნის დამოუკიდებლობას საკუთარი სიცოცხლე შესწირეს.ეს დღე გვახსენებს რუსულ აგრესიასა და ოკუპაციას, რომელმაც ასეულობით ადამიანის სიცოცხლე შეიწირა და ათასობით ადამიანი დევნილად აქცია.ეს დღე გვახსენებს ნაციონალური მოძრაობის ღალატს საკუთარი ქვეყნის წინააღმდეგ, რომელმაც რუსეთს ჩვენი ორი ისტორიული კუთხის ოკუპაციის საშუალება მისცა და ეს ოკუპაცია თავისივე ხელმოწერით გაუფორმა.უნდა გვახსოვდეს ჩვენი გმირები, რომ დამოუკიდებლობა შევინარჩუნოთ!უნდა გვახსოვდეს რუსული აგრესია, რომ ტერიტორიული მთლიანობის აღდგენის პერსპექტივა არ დავთმოთ!უნდა გვახსოვდეს ნაციონალური მოძრაობის ღალატი, რომ გავუფრთხილდეთ სამშობლოს და მისი გაყიდვის შესაძლებლობა აღარასდროს აღარავის მივცეთ!\" – წერს კობახიძე FACEBOOK-ზე. პრემიერმინისტრმა ირაკლი ღარიბაშვილმა 2008 წლის აგვისტოს ომს ანტისახელმწიფოებრივი პროვოკაცია უწოდა და რუსეთ-საქართველოს ომში კვლავ წინა ხელისუფლება დაადანაშაულა.  ","articleDate":"კვირა, 8 აგვისტო, 2021 - 15:29","imgUrl":"https://api.tabula.ge/files/styles/news_thumb_lg/public/photos/2021/03/162030565_525447268423767_684959228957560342_n.jpg?itok=uCH1YFUH"},"კვირა, 8 აგვისტო, 2021 - 14:55":{"link":"https://tabula.ge/ge/news/671397-antivakseri-romelits-ambobda-rom-koronavirusi","title":"ანტივაქსერი, რომელიც ამბობდა, რომ კორონავირუსი უბრალო გაციებაა, COVID 19-ით გარდაიცვალა","text":"ცნობილი ანტივაქსერი, ადვოკატი ლესლი ლოურენსონი კორონავირუსისგან გარდაიცვალა. 58 წლის ლოურენსონმა გარდაცვალებამდე რამდენიმე დღით ადრე ვიდეო გამოაქვეყნა, რომელშიც ამბობს, რომ მას ძლიერი იმუნიტეტი აქვს და ვირუსის არ ეშინია. ის ამბობდა, რომ Covid-19 ვაქცინები ძალიან \"ექსპერიმენტული\" იყო, მის ოჯახს რისკის ქვეშ აყენებდა.მისივე თქმით, კორონავირუსი \"არ იყო არაფერი ისეთი\", როგორც ხალხი ამბობს და მას ისეთი სიმპტომები ჰქონდა, რომელიც გაციებაზე უარესი არაა. მას კორონავირუსი 25 ივნისს დაუდასტურდა. მისი პარტნიორი, 56 წლის ამანდა სპენდი ლოუენსისგან დაინფიცირდა. მან კოვიდ კლინიკას მიმართა და ის 9 ივლისს გამოწერეს.ლოურენსის ოჯახი მოქალაქეებს მოუწოდებს, რომ მსგავსი საბედისწერო შეცდომა არ დაუშვან და აიცრან.  ","articleDate":"კვირა, 8 აგვისტო, 2021 - 14:55","imgUrl":"https://api.tabula.ge/files/styles/news_thumb_lg/public/photos/2021/08/254222.jpg?itok=PBNgosnD"},"კვირა, 8 აგვისტო, 2021 - 16:13":{"link":"https://tabula.ge/ge/news/671399-kandelaki-gharibashvili-omis-provotsirebas","title":"კანდელაკი: ღარიბაშვილი ომის პროვოცირებას საქართველოს აბრალებს, ამით რუსეთს კომფორტს უქმნის ","text":"აშშ-ს მთავრობამ, ევროკავშირმა, ევროკავშირის ცალკეულმა ქვეყნებმა, პროდასავლურმა ოპოზიციამ საქართველოში, ყველამ აღნიშნა, რომ ომი დაიწყო 7 აგვისტოს, როცა რუსეთის შეიარაღებული ძალები, რომლებიც არ შედიოდნენ ეგრედწოდებული სამშვიდობო ძალების შემადგენლობაში, შემოიჭრნენ საქართველოს ტერიტორიაზე, რითაც განახორციელეს სამხედრო აგრესიის აქტი და დაიწყეს ომი. 8 აგვისტოს ომის დაწყებას აღნიშნავს მხოლოდ ორი მთავრობა მსოფლიოში, რუსეთისა და საქართველოს ამჟამინდელი მთავრობა, დუგინის ძმაკაცების ძმაკაცი ღარიბაშვილი ისევ წინა ხელისუფლებას ანუ საკუთარ ქვეყანას აბრალებს ომის პროვოცირებას და ამით უქმნის კომფორტს საერთაშორისო ასპარეზზე, საიდანაც ოცნებამ მოხსნა ოკუპაციის საკითხი, ოკუპანტ სახელმწიფოს რუსეთის ფედერაციას. ეს კომფორტის შექმნის პოლიტიკა საერთაშორისო ასპარეზზე და დუგინის ძმაკაცებთან ძმაკაცობა რა თქმა უნდა არის საქართველოს ინტერესების, სუვერენიტეტისა და მომავლის ღალატი.ამბობს ევროპული საქართველოს წევრი, გიორგი კანდელაკი. 2008 წლის რუსეთ-საქართველოს ომიდან 13 წელი გავიდა. 2008 წლის 7 აგვისტოს რუსეთ-საქართველოს მრავალწლიანი კონფლიქტი რუსეთის ღია სამხედრო აგრესიაში გადაიზარდა. საქართველოს მთავრობა აგვისტოს ომის 13 წლისთავს 8 აგვისტოს აღნიშნავს, საერთაშორისო საზოგადოება კი კონფლიქტის დაწყების წლისთავს  7 აგვისტოს გამოეხმაურა.","articleDate":"კვირა, 8 აგვისტო, 2021 - 16:13","imgUrl":"https://api.tabula.ge/files/styles/news_thumb_square_md/public/photos/2021/07/kandelaki.jpeg.jpg?itok=7Hsjsre5"}}