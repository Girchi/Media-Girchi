<<<<<<< HEAD
{"სამშაბათი, 17 აგვისტო, 2021 - 16:35":{"source":"Tabula","title":"საიგონისა და ქაბულის დაცემა – როგორ გამეორდა ისტორია [ფოტოები]","text":"მას შემდეგ, რაც 15 აგვისტოს თალიბანმა ავღანეთის დედაქალაქი, ქაბული დაიკავა, ინტერნეტსივრცეში ამ მოვლენების ამსახველი კადრებისა და  1975 წელს სამხრეთ ვიეტნამის დედაქალაქის, საიგონის დაცემის ფოტოების შედარება დაიწყო.ვიეტნამის ომი, ისევე როგორც ავღანეთის ომი, თითქმის 20 წელი გაგრძელდა. აშშ სამხრეთ ვიეტნამის მოკავშირე იყო. მათი მოწინააღმდეგე ჩრდილოეთ ვიეტნამი იყო, რომელსაც საბჭოთა კავშირი უჭერდა მხარს. 1975 წლის 30 აპრილს ჩრდილოეთის კომუნისტურმა ძალებმა: ვიეტნამის სახალხო არმიამ და ვიეტკონგა სამხრეთის დედაქალაქი, საიგონი დაიკავეს.აშშ-მ საკუთარი სამხედრო ძალები სამხრეთ ვიეტნამიდან 1973 წელს გაიყვანა. როდესაც ჩრდილოეთმა საიგონი დაიკავა, სამხრეთი დანებდა. აშშ-ს საიგონში საელჩოს დატოვება და 7000 ადამიანის ევაკუაცია მოუწია.სამართლიანობისთვის, უნდა აღინიშნოს, რომ ქაბულისა და საიგონის შემთხვევებს შორის მსგავსებების გარდა, სხვაობებიც არც თუ ისე ცოტაა.","link":"https://tabula.ge/ge/news/671775-saigonisa-kabulis-datsema-rogor-gameorda-istoria","logo":"https://upload.wikimedia.org/wikipedia/ka/c/c0/Tabula_logo.png","articleDate":"სამშაბათი, 17 აგვისტო, 2021 - 16:35","imgUrl":"https://api.tabula.ge/files/styles/news_thumb_lg/public/photos/2021/08/new-project-2.png.jpg?itok=IrS2Pjbp","important":false,"fileName":"tabula.json"},"სამშაბათი, 17 აგვისტო, 2021 - 16:26":{"source":"Tabula","title":"თელასსა და თელმიკოს აბონენტებზე ზედმეტად დარიცხული გადასახადების კორექტირება დაევალათ ","text":"საქართველოს ენერგეტიკისა და წყალმომარაგების მარეგულირებელმა ეროვნულმა კომისიამ [სემეკ] თელასსა და თელმიკოს მომხმარებლებზე ზედმეტობით დარიცხული ელექტროენერგიის საფასურის კორექტირება დაავალა. 12 აგვისტოს სემეკ-მა თელმიკო 75 000 ლარით, თელასი კი 50 000 ლარით დააჯარიმა, რისი მიზეზიც ქალაქ თბილისში ელექტროენერგიის აბონენტებზე სისტემურად განხორციელებული არაზუსტი დარიცხვები გახდა. სემეკ-ის განმარტებით, აღნიშნული კომპანიების მიერ მომხმარებლების უფლებების დარღვევის შესახებ საჩივრით კომისიას არაერთმა მოქალაქემ მიმართა. საჩივრები უკავშირდებოდა 2021 წლის ივნისსა და ივლისში მოხმარებულ ელექტროენერგიაზე ტარიფის არასწორ მისადაგებასა და გაზრდილი გადასახადის დარიცხვის შემთხვევებს.კომისიის გადაწყვეტილებით, ერთი თვის ვადაში კომპანიებმა უნდა წარადგინონ დარიცხვების გადაანგარიშების თაობაზე ინფორმაცია, წინააღმდეგ შემთხვევაში, კომისია კვლავ იმსჯელებს სანქციებზე. \"2021 წლის ივნისსა და ივლისში აბონენტებზე განხორციელებული დარიცხვები მიჩნეულ იქნა უსაფუძვლოდ, გარდა იმ დარიცხვებისა, რომელთა კორექტირება უკვე განხორციელდა.\n \nკომპანიებს დაევალათ, აბონენტებზე დარიცხვები განახორციელონ მოხმარებული ელექტროენერგიის შესაბამისი საფეხურის ტარიფით, ასევე უნდა უზრუნველყონ გადაანგარიშების შედეგად მომხმარებლების მიერ ზედმეტად გადახდილი თანხის ასახვა მათ სააბონენტო ბარათებზე\". – წერია სემეკ-ის განცხადებაში. 2021 წლის პირველი ივლისიდან ქალაქ თბილისის მოსახლეობა ელექტროენერგიის ქვითარს არა თელასისგან, არამედ კომპანია თელმიკოსგან იღებს. რეგიონის მოსახლეობა კი ენერგო-პრო ჯორჯიას ნაცვლად, – ეპ ჯორჯიასგან. ცვლილება გამოწვეულია ქვეყნის ენერგეტიკაში მიმდინარე რეფორმით, რომლის მიხედვითაც, კანონით ერთმანეთისგან გაიმიჯნა ელექტროენერგიის განაწილებისა და მიწოდების საქმიანობები. აქამდე დენის მიწოდებასაც და განაწილებასაც ერთი და იგივე იურიდიული პირი უზრუნველყოფდა, ახლა კი ეს საქმიანობა გაიმიჯნა. სწორედ ამიტომ თელასმა და ენერგო პრო ჯორჯიამ დააფუძნეს ახალი კომპანიები, რომლებიც უშუალოდ დენის მიწოდების საქმიანობას განახორციელებენ.რეფორმამ ელექტროენერგიის ბაზარზე კონკურენცია უნდა წაახალისოს. რეფორმის მიხედვით, ახლად შექმნილ კომპანიებს უნივერსალური გამანაწილებლის სტატუსი მიენიჭებათ, რომლებიც ელექტროენერგიას ფიქსირებულ ფასად, დადგენილი ტარიფით მიაწოდებენ მომხმარებლებს.","link":"https://tabula.ge/ge/news/671774-telassa-telmikos-abonentebze-zedmetad-daritskhuli","logo":"https://upload.wikimedia.org/wikipedia/ka/c/c0/Tabula_logo.png","articleDate":"სამშაბათი, 17 აგვისტო, 2021 - 16:26","imgUrl":"https://api.tabula.ge/files/styles/news_thumb_lg/public/photos/2021/08/cal.png.jpg?itok=F52TkePb","important":false,"fileName":"tabula.json"}}
=======
{"ორშაბათი, 16 აგვისტო, 2021 - 02:48":{"source":"Tabula","title":"\"დროა, ბაიდენი სამარცხვინოდ გადადგეს\" – ტრამპი 5 მიზეზს ასახელებს","text":"\"ის, რაც ბაიდენმა ავღანეთში გააკეთა, ლეგენდარულია - ეს შევა როგორც ერთ-ერთი ყველაზე დიდი მარცხი ამერიკის ისტორიაში\". – წერს აშშ-ის ექსპრეზიდენტი დონალდ ტრამპი ამერიკის ამჟამინდელ პრეზიდენტ ჯო ბაიდენთან დაკავშირებით. გარდა ამისა, ტრამპი ბაიდენს გადადგომისკენ მოუწოდებს.\"დროა, ჯო ბაიდენი სამარცხვინოდ გადადგეს, იმისთვის, რაც ავღანეთში გააკეთა, გარდა ამისა, COVID-19-ის შემთხვევების ზრდის გამო, ასევე სასაზღვრო კატასტროფის, ენერგოდამოუკიდებლობის განადგურების და დამანგრეველი ეკონომიკის გამო\". – წერს ტრამპი.გარდა ამისა, ტრამპმა  გუშინდელ წერილშიც გააკრიტიკა ბაიდენის პოლიტიკა ავღანეთის მიმართ. მისივე თქმით, ბაიდენმა ქვეყნის დატოვება იჩქარა და მას არ შეუქმნია ეფექტური შემაკავებელი ბარიერი, რაც მომავალში ტერორიზმის საფრთხეს აღკვეთდა.გუშინ, 15 აგვისტოს, თალიბანი ქაბულში შეიჭრა, რის შემდეგაც ავღანეთის პრეზიდენტმა, აშრაფ ღანიმ ქვეყანა დატოვა. თალიბებმა უკვე აიღეს პრეზიდენტის სასახლე.აშრაფ ღანის ხელისუფლებიდან ჩამოგდება თალიბანის ერთ-ერთი მთავარი მოთხოვნა იყო სამშვიდობო მოლაპარაკებების დასაწყებად.რამდენიმე საათის წინ, ავღანეთის შინაგან საქმეთა სამინისტრომ გამოაცხადა, რომ დროებით მთავრობას ძალაუფლებას მშვიდობიანად გადასცემენ.CNN-ის ინფორმაციით, მოსალოდნელია, რომ დროებით მთავრობაში თალიბანისა და პრეზიდენტ აშრაფ ღანის ადმინისტრაციის წევრები შევლენ. მას შემდეგ რაც აშშ-ს სამხედრო ძალებმა ავღანეთის დატოვება დაიწყეს, ქვეყანაში გამწვავდა დაძაბულობა თალიბანსა და ავღანეთის სამთავრობო ძალებს შორის. აშშ-ს პრეზიდენტის, ჯო ბაიდენის თქმით, ამერიკის მისია ავღანეთში დაგეგმილზე ადრე, 31 აგვისტოს დასრულდება. აშშ-მ მთავარი სტრატეგიული წერტილი, ბაგრამის ავიაბაზა დატოვა. ავღანეთში ამერიკელ სამხედროთა მხოლოდ მცირე ჯგუფი დარჩება და ისინი საელჩოს დაიცავენ.თალიბანმა და აშშ-მ შეთანხმება 2020 წლის თებერვალში, ტრამპის ადმინისტრაციის დროს გააფორმეს. შეთანხმების მიხედვით, იწყებოდა შიდაავღანური მოლაპარაკებები, აშშ-ს კი გაჰყავდა ჯარები. ჯარების გაყვანის ბოლო ვადა 2021 წლის 1-ელი მაისი იყო. ჯო ბაიდენის გაპრეზიდენტების შემდეგ ჯარის გაყვანის ბოლო ვადა 2021 წლის 11 სექტემბრისთვის გადაიდო. ამჟამად აშშ-ს ჯარების ქვეყნიდან გასვლა ბოლო ვადაზე გაცილებით ადრე სრულდება. ","link":"https://tabula.ge/ge/news/671691-droa-baideni-samartskhvinod-gadadges-trampi-5","logo":"https://upload.wikimedia.org/wikipedia/ka/c/c0/Tabula_logo.png","articleDate":"ორშაბათი, 16 აგვისტო, 2021 - 02:48","imgUrl":"https://api.tabula.ge/files/styles/news_thumb_lg/public/photos/2020/12/gettyimages-1055971352-1160x774.jpg?h=d4aa8ad0&itok=Mku91IDQ","fileName":"tabula.json","important":true}}
>>>>>>> 1391c1f334d334901958bccdf91136a85d70d5d1
