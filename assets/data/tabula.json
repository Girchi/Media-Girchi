{
  "კვირა, 8 აგვისტო, 2021 - 13:43": {
    "link": "https://tabula.ge/ge/news/671392-cereteli-sanam-sakartvelo-ar-ikneba-tavisupali",
    "title": "წერეთელი: სანამ საქართველო არ იქნება თავისუფალი და სუვერენული, ბრძოლა არ უნდა შევაჩეროთ",
    "text": "დღეს ძალიან მძიმე დღეა, ჩვენ ვიხსენებთ ამ ურთულესს პერიოდს საქართველოს ისტორიაში, საქართველოს დიდ განსაცდელსა და დიდ გმირობას, რომელიც ჩვენ ვნახეთ ჩვენი თანამემამულეებისგან. ძალიან ბევრი ახალგაზრდა დაიღუპა და მათ ხსოვნას პატივს მივაგებ დღეს. რა თქმა უნდა, ეს ბრძოლა დასრულებული არ არის, ამაზე ჩვენ ყოველდღე ვხედავთ, ყოველდღე აღვიქვამთ ყოველდღე ვუყურებთ, როგორ გრძელდება ჩვენი ქვეყნის ოკუპაცია, ამიტომ ერთადერთი საშუალება და გამოსავალი არის ის, რომ ჩვენმა საზოგადოებამ და სახელმწიფომ არ შეაჩეროს ეს ბრძოლა, სანამ საქართველო არ იქნება თავისუფალი და სუვერენული სახელმწიფო. ქუთაისში აგვისტოს ომში დაღუპულთა მემორიალი ევროპული საქართველოს პოლიტსაბჭოს თავმჯდომარემ, გიგი წერეთელმა, ყვავილებით შეამკო. ",
    "articleDate": "კვირა, 8 აგვისტო, 2021 - 13:43",
    "imgUrl": "https://api.tabula.ge/files/styles/news_thumb_square_md/public/photos/2021/01/_t7a9513.jpg?itok=9yuqVO_P"
  },
  "კვირა, 8 აგვისტო, 2021 - 15:29": {
    "link": "https://tabula.ge/ge/news/671398-kobakhidze-omze-unda-gvakhsovdes-enm-ghalati",
    "title": "კობახიძე ომზე: უნდა გვახსოვდეს ენმ-ის ღალატი, სამშობლოს გაყიდვის საშუალება აღარავის მივცეთ",
    "text": "ქართული ოცნების ლიდერები 2008 წლის რუსეთ-საქართველოს ომში კვლავ წინა ხელისუფლებას ადანაშაულებენ. პრემიერმინისტრის შემდეგ აგვისტოს ომზე პასუხისმგებლობა ნაციონალურ მოძრაობას დააკისრა პარტიის თავმჯდომარე ირაკლი კობახიძემ . \"ეს დღე გვახსენებს გიორგი ანწუხელიძის, შინდისის გმირების, ასეულობით სამხედრო და სამოქალაქო პირის გმირობას, რომლებმაც ქვეყნის დამოუკიდებლობას საკუთარი სიცოცხლე შესწირეს.ეს დღე გვახსენებს რუსულ აგრესიასა და ოკუპაციას, რომელმაც ასეულობით ადამიანის სიცოცხლე შეიწირა და ათასობით ადამიანი დევნილად აქცია.ეს დღე გვახსენებს ნაციონალური მოძრაობის ღალატს საკუთარი ქვეყნის წინააღმდეგ, რომელმაც რუსეთს ჩვენი ორი ისტორიული კუთხის ოკუპაციის საშუალება მისცა და ეს ოკუპაცია თავისივე ხელმოწერით გაუფორმა.უნდა გვახსოვდეს ჩვენი გმირები, რომ დამოუკიდებლობა შევინარჩუნოთ!უნდა გვახსოვდეს რუსული აგრესია, რომ ტერიტორიული მთლიანობის აღდგენის პერსპექტივა არ დავთმოთ!უნდა გვახსოვდეს ნაციონალური მოძრაობის ღალატი, რომ გავუფრთხილდეთ სამშობლოს და მისი გაყიდვის შესაძლებლობა აღარასდროს აღარავის მივცეთ!\" – წერს კობახიძე FACEBOOK-ზე. პრემიერმინისტრმა ირაკლი ღარიბაშვილმა 2008 წლის აგვისტოს ომს ანტისახელმწიფოებრივი პროვოკაცია უწოდა და რუსეთ-საქართველოს ომში კვლავ წინა ხელისუფლება დაადანაშაულა.  ",
    "articleDate": "კვირა, 8 აგვისტო, 2021 - 15:29",
    "imgUrl": "https://api.tabula.ge/files/styles/news_thumb_lg/public/photos/2021/03/162030565_525447268423767_684959228957560342_n.jpg?itok=uCH1YFUH"
  },
  "კვირა, 8 აგვისტო, 2021 - 21:32": {
    "link": "https://tabula.ge/ge/news/671407-tikaradze-mtavrobis-cevrebsats-vtkhov-es-ar-aris",
    "title": "ტიკარაძე: მთავრობის წევრებსაც ვთხოვ, ეს არ არის მხოლოდ რეკომენდაციები რეკომენდაციებად",
    "text": "\"მინდა, დღეს გავავრცელო კიდევ ერთი თხოვნა ჩვენი მოქალაქეების მიმართ. მინდა, დღეს ვთხოვო ასევე მთავრობის ყველა წევრს, რომ ეს არ არის მხოლოდ რეკომენდაციები რეკომენდაციებად\". - ჯანდაცვის მინისტრმა, ეკატერინე ტიკარაძემ მთავრობის წევრებს მიმართა და COVID-19-ის რეკომენდაციების დაცვისკენ მოუწოდა.\"მაშინ, როდესაც 30-ობით ოჯახი დღეს კარგავს თავის დედას, მამას, დას, ძმას, შვილს, არ შეიძლება, რომ ჩვენ დავრჩეთ გულგრილები და არ შეიძლება ჩვენთვის არ იყოს მნიშვნელოვანი ის რეკომენდაციები, რომელსაც ჩვენ ყოველდღიურ რეჟიმში ვიმეორებთ.ძალიან ვწუხვარ, რომ ჩვენ მაინც გვიწევს დღეს დავაკვირდეთ იმ ხალხმრავალ შეკრებებს, რომლისგანაც ჩვენ თავს ვერ ვიკავებთ, იმ სოციალურ ღონისძიებებს, რომელსაც ჩვენ ვერ ვთმობთ და სწორედ მათ გამო ჯანდაცვის სექტორი დღეს არის ძალიან მძიმე მდგომარეობაში\". - თქვა ეკატერინე ტიკარაძემ. 7 აგვისტოს, საქართველოს პრემიერმინისტრი ირაკლი ღარიბაშვილი ოლიმპიური ჩემპიონის, ლაშა ბექაურის პატივსაცემად გამართულ სუფრაზე იყო, სადაც კოვიდრეგულაციები დაცული არ ყოფილა.  ჟურნალისტების კითხვაზე, გრძნობდა თუ არა თავს უხერხულად ამ ფაქტის გამო, ღარიბაშვილმა უპასუხა: \"მერე რა, რომ ვქეიფობდი, დანაშაულია ქეიფი?\".კრიტიკის შემდეგ პრემიერმინისტრი ირაკლი ღარიბაშვილი ფაიზერით აიცრა. ",
    "articleDate": "კვირა, 8 აგვისტო, 2021 - 21:32",
    "imgUrl": "https://api.tabula.ge/files/styles/news_thumb_lg/public/photos/2021/07/c92a4103.jpg?itok=ZUC95nn_"
  }
}
