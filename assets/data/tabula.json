{
    "სამშაბათი, 17 აგვისტო, 2021 - 16:35": {
        "source": "Tabula",
        "title": "საიგონისა და ქაბულის დაცემა – როგორ გამეორდა ისტორია [ფოტოები]",
        "text": "მას შემდეგ, რაც 15 აგვისტოს თალიბანმა ავღანეთის დედაქალაქი, ქაბული დაიკავა, ინტერნეტსივრცეში ამ მოვლენების ამსახველი კადრებისა და  1975 წელს სამხრეთ ვიეტნამის დედაქალაქის, საიგონის დაცემის ფოტოების შედარება დაიწყო.ვიეტნამის ომი, ისევე როგორც ავღანეთის ომი, თითქმის 20 წელი გაგრძელდა. აშშ სამხრეთ ვიეტნამის მოკავშირე იყო. მათი მოწინააღმდეგე ჩრდილოეთ ვიეტნამი იყო, რომელსაც საბჭოთა კავშირი უჭერდა მხარს. 1975 წლის 30 აპრილს ჩრდილოეთის კომუნისტურმა ძალებმა: ვიეტნამის სახალხო არმიამ და ვიეტკონგა სამხრეთის დედაქალაქი, საიგონი დაიკავეს.აშშ-მ საკუთარი სამხედრო ძალები სამხრეთ ვიეტნამიდან 1973 წელს გაიყვანა. როდესაც ჩრდილოეთმა საიგონი დაიკავა, სამხრეთი დანებდა. აშშ-ს საიგონში საელჩოს დატოვება და 7000 ადამიანის ევაკუაცია მოუწია.სამართლიანობისთვის, უნდა აღინიშნოს, რომ ქაბულისა და საიგონის შემთხვევებს შორის მსგავსებების გარდა, სხვაობებიც არც თუ ისე ცოტაა.",
        "link": "https://tabula.ge/ge/news/671775-saigonisa-kabulis-datsema-rogor-gameorda-istoria",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "სამშაბათი, 17 აგვისტო, 2021 - 16:35",
        "imgUrl": "https://api.tabula.ge/files/styles/news_thumb_lg/public/photos/2021/08/new-project-2.png.jpg?itok=IrS2Pjbp",
        "important": true,
        "fileName": "tabula.json"
    },
    "სამშაბათი, 17 აგვისტო, 2021 - 16:26": {
        "source": "Tabula",
        "title": "თელასსა და თელმიკოს აბონენტებზე ზედმეტად დარიცხული გადასახადების კორექტირება დაევალათ ",
        "text": "საქართველოს ენერგეტიკისა და წყალმომარაგების მარეგულირებელმა ეროვნულმა კომისიამ [სემეკ] თელასსა და თელმიკოს მომხმარებლებზე ზედმეტობით დარიცხული ელექტროენერგიის საფასურის კორექტირება დაავალა. 12 აგვისტოს სემეკ-მა თელმიკო 75 000 ლარით, თელასი კი 50 000 ლარით დააჯარიმა, რისი მიზეზიც ქალაქ თბილისში ელექტროენერგიის აბონენტებზე სისტემურად განხორციელებული არაზუსტი დარიცხვები გახდა. სემეკ-ის განმარტებით, აღნიშნული კომპანიების მიერ მომხმარებლების უფლებების დარღვევის შესახებ საჩივრით კომისიას არაერთმა მოქალაქემ მიმართა. საჩივრები უკავშირდებოდა 2021 წლის ივნისსა და ივლისში მოხმარებულ ელექტროენერგიაზე ტარიფის არასწორ მისადაგებასა და გაზრდილი გადასახადის დარიცხვის შემთხვევებს.კომისიის გადაწყვეტილებით, ერთი თვის ვადაში კომპანიებმა უნდა წარადგინონ დარიცხვების გადაანგარიშების თაობაზე ინფორმაცია, წინააღმდეგ შემთხვევაში, კომისია კვლავ იმსჯელებს სანქციებზე. \"2021 წლის ივნისსა და ივლისში აბონენტებზე განხორციელებული დარიცხვები მიჩნეულ იქნა უსაფუძვლოდ, გარდა იმ დარიცხვებისა, რომელთა კორექტირება უკვე განხორციელდა.\n \nკომპანიებს დაევალათ, აბონენტებზე დარიცხვები განახორციელონ მოხმარებული ელექტროენერგიის შესაბამისი საფეხურის ტარიფით, ასევე უნდა უზრუნველყონ გადაანგარიშების შედეგად მომხმარებლების მიერ ზედმეტად გადახდილი თანხის ასახვა მათ სააბონენტო ბარათებზე\". – წერია სემეკ-ის განცხადებაში. 2021 წლის პირველი ივლისიდან ქალაქ თბილისის მოსახლეობა ელექტროენერგიის ქვითარს არა თელასისგან, არამედ კომპანია თელმიკოსგან იღებს. რეგიონის მოსახლეობა კი ენერგო-პრო ჯორჯიას ნაცვლად, – ეპ ჯორჯიასგან. ცვლილება გამოწვეულია ქვეყნის ენერგეტიკაში მიმდინარე რეფორმით, რომლის მიხედვითაც, კანონით ერთმანეთისგან გაიმიჯნა ელექტროენერგიის განაწილებისა და მიწოდების საქმიანობები. აქამდე დენის მიწოდებასაც და განაწილებასაც ერთი და იგივე იურიდიული პირი უზრუნველყოფდა, ახლა კი ეს საქმიანობა გაიმიჯნა. სწორედ ამიტომ თელასმა და ენერგო პრო ჯორჯიამ დააფუძნეს ახალი კომპანიები, რომლებიც უშუალოდ დენის მიწოდების საქმიანობას განახორციელებენ.რეფორმამ ელექტროენერგიის ბაზარზე კონკურენცია უნდა წაახალისოს. რეფორმის მიხედვით, ახლად შექმნილ კომპანიებს უნივერსალური გამანაწილებლის სტატუსი მიენიჭებათ, რომლებიც ელექტროენერგიას ფიქსირებულ ფასად, დადგენილი ტარიფით მიაწოდებენ მომხმარებლებს.",
        "link": "https://tabula.ge/ge/news/671774-telassa-telmikos-abonentebze-zedmetad-daritskhuli",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "სამშაბათი, 17 აგვისტო, 2021 - 16:26",
        "imgUrl": "https://api.tabula.ge/files/styles/news_thumb_lg/public/photos/2021/08/cal.png.jpg?itok=F52TkePb",
        "important": true,
        "fileName": "tabula.json"
    },
    "ოთხშაბათი, 18 აგვისტო, 2021 - 15:31": {
        "source": "tabula",
        "title": "უდუმაშვილი: დღეიდან ვერთვებით ბრძოლაში, ყველა კანდიდატი მთელ საქართველოში ვიშლებით",
        "text": "დღეიდან მე დავიწყებ კარდაკარ სიარულს, როგორც მცხეთაში, ასევე სოფლებში. შევალ ყველა ოჯახში აბსოლუტურად და მთავარი ამოცანაა, რომ ჩვენს მოსახლეობას ვესაუბროთ ამ არჩევნების მნიშვნელობაზე. არამარტო იმაზე, რომ კონკრეტულ სოფელს რა პრობლემა გააჩნია, არამედ ზოგადად რა მნიშვნელობა აქვს ამ არჩევნებს, იმიტომ რომ ის პრობლემები რომ მოგვარდეს, რაც მოსახლეობას გააჩნია, ამისთვის აუცილებელია რომ ხელისუფლება შეიცვალოს.დღეიდან ვერთვებით უკვე ბრძოლაში, ვიშლებით მთელი საქართველოს მასშტაბით ყველა კანდიდატი და ორ ოქტომბერს ერთად ვიზეიმებთ გამარჯვებას.თქვა მცხეთის მაჟორიტარობის კანდიდატმა, ზაალ უდუმაშვილმა.",
        "link": "https://tabula.ge/ge/news/671823-udumashvili-dgheidan-vertvebit-brdzolashi-qvela",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 15:31",
        "imgUrl": "https://api.tabula.ge/files/styles/news_thumb_square_md/public/photos/2021/05/screenshot_2_4.png.jpg?itok=Vm1ItYI9",
        "important": false,
        "fileName": "tabula.json"
    },
    "ოთხშაბათი, 18 აგვისტო, 2021 - 12:42": {
        "source": "tabula",
        "title": "ჯეფ ბეზოსის კომპანია NASA-ს უჩივის, მიზეზი კონტრაქტში ილონ მასკის SPACEX-ის გამარჯვებაა",
        "text": "მილიარდერებს შორის კოსმოსური რბოლა გრძელდება, ამჯერად Amazon-ის დამფუძნებლის, ჯეფ ბეზოსის კომპანია Blue Origin-ი აერონავტიკისა და კოსმოსური სივრცის კვლევის ეროვნულ სამმართველოს [NASA] სასამართლოში უჩივის. საჩივრის მიზეზი მთვარეზე ასტრონავტების გაგზავნის $3-მილიარდიანი კონტრაქტია, რომელშიც ბეზოსის მთავარი კონკურენტის, ილონ მასკის კომპანია SpaceX-მა გაიმარჯვა. Blue Origin-ის წარმომადგენლების მტკიცებით, გამარჯვებულის შერჩევის პერიოდში NASA-მ დაარღვია სამართლიანი კონკურენციისა პრინციპები და SpaceX-ს მიანიჭა დაუმსახურებელი უპირატესობა, რაც ეწინააღმდეგება აშშ-ს კანონმდებლობას. გარდა ამისა, ბეზოსის კომპანიაში განმარტავენ, რომ მთვარეზე გამგზავრების მისიაში მხოლოდ ერთი კომპანიის ჩართვით იზღუდება კონკურენტული ბაზარი, რაც NASA-ს ხარჯების ზრდას და პროექტის გაჭიანურებას გამოიწვევს, რადგან SpaceX-ს არ მოუწევს Blue Origin-ისა თუ სხვა კომპანიებისთვის კონკურენციის გაწევა. მთავრობის ანგარიშვალდებულები სამსახურის [GAO] შეფასებით, საქმის დეტალების შესწავლა დაიწყო, თუმცა პირველადი დაკვირვება ცხადყოფს, რომ გამარჯვებულის შერჩევის პროცესში აშკარა კანონდარღვევები არ გამოვლენილა. აღსანიშნავია, რომ კონტრაქტში გამარჯვების სანაცვლოდ, ბეზოსმა NASA-ს 2 მილიარდ დოლარამდე ხარჯების საკუთარი სახსრებით დაფარვა შესთავაზა. მიუხედავად ამისა, არჩევანი მაინც SpaceX-ზე შეჩერდა. ექსპერტთა ნაწილის შეფასებით, მთვარეზე გაფრენის მისია ისტორიული მნიშვნელობისაა, რადგან 1972 წლის შემდეგ ასტრონავტების მთვარეზე დაბრუნება პრესტიჟთან და რეპუტაციასთანაა დაკავშირებული.\nის კომპანია, რომელიც განახორციელებს ამ მისიას, მარკეტინგული თვალსაზრისით, უდიდეს სარგებელს მიიღებს. ბეზოსისა და მასკის ქიშპობა მხოლოდ მსოფლიოს უმდიდრესი ადამიანის წოდებისთვის კონკურენცია კი არ არის, არამედ ორივე მილიარდერი \"კოსმოსურ რბოლაში\" გამარჯვებასაც ცდილობს.  \nბეზოსმა 20 მილიარდ დოლარამდე ღირებულების კომპანია Amazon-ის აქციები გაყიდა. მიღებული თანხის უდიდესი ნაწილი კი Blue Origin-ის დაფინანსებას მოახმარა, რომელიც მასკის SpaceX-ის უმთავრესი კონკურენტია. 20 ივლისს, მსოფლიოს უმდიდრესი ადამიანი, Amazon-ის დამფუძნებელი, ჯეფ ბეზოსი საკუთარი კომპანიის, Blue Origin-ის ხომალდით კოსმოსში გაფრინდა. ხომალდის ბორტზე ბეზოსი, მისი ძმა,  82 წლის ქალი-ინსტრუქტორი, უოლი ფანკი და 18 წლის სტუდენტი, ოლივიე დაემენიმ იმყოფებოდნენ. დაემეინ ყველაზე ახალგაზრდა, ხოლო ფანკი ყველაზე ხანდაზმული ადამიანები გახდნენ, რომლებმაც კოსმოსში იმოგზაურეს. გარდა ამისა, ბეზოსი მსოფლიოს პირველი უმდიდრესი ადამიანია, რომელმაც დედამიწის ორბიტა დატოვა, თანაც საკუთარი კომპანიის მიერ შექმნილი ხომალდით.აღსანიშნავია, რომ ბეზოსს დაგეგმილი ჰქონდა გამხდარიყო მსოფლიოს პირველი მილიარდერი და მეწარმე, რომელიც კოსმოსში გაფრინდებოდა, თუმცა Virgin Galactic-ის დამფუძნებელმა, სერ რიჩარდ ბრანსონმა მას ზუსტად 9 დღით დაასწრო. ",
        "link": "https://tabula.ge/ge/news/671811-jep-bezosis-kompania-nasa-s-uchivis-mizezi",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 12:42",
        "imgUrl": "https://api.tabula.ge/files/styles/news_thumb_lg/public/photos/2021/08/muskvsbezos.jpg?h=f98a41fb&itok=BAGzoJP-",
        "important": true,
        "fileName": "tabula.json"
    },
    "ოთხშაბათი, 18 აგვისტო, 2021 - 15:20": {
        "source": "tabula",
        "title": " ვახტანგ კალოიანი ბათუმის საკრებულოს თავმჯდომარეობისთვის იბრძოლებს",
        "text": "9 ოპოზიციურმა პარტიამ ადგილობრივი თვითმმართველობის არჩევნებზე აჭარაში საერთო კანდიდატები წარადგინა. ევროპული საქართველოს წევრი ვახტანგ კალოიანი ბათუმის საკრებულოს თავმჯდომარეობისთვის იბრძოლებს.ოპოზიციის შეთანხმებული მერობის კანდიდატი ბათუმში გიორგი კირთაძე იქნება. ბათუმის მერის მოადგილეობის კანდიდატებად კი გენრი დოლიძე და გოჩა გუგუნავა დასახელდნენ. 2021 წლის თვითმმართველობის არჩევნები 2 ოქტომბერს გაიმართება.შარლ მიშელის დოკუმენტის მიხედვით, რომელსაც ხელი ქართულმა ოცნებამ და ოპოზიციის ნაწილმა მოაწერეს, ვადამდელი საპარლამენტო არჩევნები დაინიშნება 2022 წელს, იმ შემთხვევაში, თუ 2021 წლის ოქტომბრის ადგილობრივი თვითმმართველობის არჩევნებში პარტია ქართული ოცნება მიიღებს ნამდვილი პროპორციული ხმების 43%-ზე ნაკლებს. ქართულმა ოცნებამ 28 ივლისს შარლ მიშელის შეთანხმება ანულირებულად გამოაცხადა.",
        "link": "https://tabula.ge/ge/news/671821-vakhtang-kaloiani-batumis-sakrebulos",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 15:20",
        "imgUrl": "https://api.tabula.ge/files/styles/news_thumb_lg/public/photos/2021/08/vakhtang-kaloiani.png.jpg?itok=uOJoTzoC",
        "important": false,
        "fileName": "tabula.json"
    },
    "ოთხშაბათი, 18 აგვისტო, 2021 - 15:10": {
        "source": "tabula",
        "title": "პაპი ფრანცისკე ყველას COVID-19-ის საწინააღმდეგო ვაქცინით აცრისკენ მოუწოდებს",
        "text": "პაპმა ფრანცისკემ 18 აგვისტოს გამოაქვეყნა ვიდეომიმართვა, რომელშიც ყველას COVID-19-ის საწინააღმდეგო ვაქცინით აცრისკენ მოუწოდა.\"ღვთის წყალობითა და მრავალის მუშაობის შედეგად, ახლა ჩვენ გვაქვს ვაქცინები, რომლებიც COVID-19-სგან დაგვიცავს. ისინი ჩვენ იმედს გვაძლევენ, რომ პანდემია დასრულდება, მაგრამ მხოლოდ იმ შემთხვევაში იქნება ასე, თუ ის ყველასთვის მისაწვდომი იქნება და ყველა ერთად ვიმუშავებთ\" – თქვა პაპმა ფრანცისკემ.\"ვაქცინაცია მარტივი, მაგრამ დიდებული გზაა საერთო კეთილდღეობის მხარდასაჭერად და ერთმანეთზე, განსაკუთრებით, ყველაზე მოწყვლადებზე ზრუნვისთვის. ღმერთს შევსთხოვ, ყველამ მცირედი წვლილი შეიტანოს, ყველამ გამოხატოს სიყვარულის პატარა ქმედება\" – დაამატა პაპმა ფრანცისკემ.პაპი ფრანცისკეს კოვიდსაწინააღმდეგო ვაქცინის პირველი დოზით აცრა 14 იანვარს გამოაცხადეს.",
        "link": "https://tabula.ge/ge/news/671820-papi-prantsiske-qvelas-covid-19-sacinaaghmdego",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 15:10",
        "imgUrl": "https://api.tabula.ge/files/styles/news_thumb_lg/public/photos/2018/05/papi-prantsiske.jpeg.jpg?itok=Ny2gxMp1",
        "important": true,
        "fileName": "tabula.json"
    },
    "ოთხშაბათი, 18 აგვისტო, 2021 - 15:39": {
        "source": "tabula",
        "title": "ზურაბ ზვიადაურს ბრალი განზრახ მკვლელობის მუხლით წარუდგინეს – POG პატიმრობას ითხოვს",
        "text": "ოლიმპიურ ჩემპიონსა და ქართული ოცნების ყოფილ დეპუტატს, ზურაბ ზვიადაურს ბრალი 108-ე, განზრახ მკვლელობის მუხლით წარუდგინეს. საქართველოს პროკურატურა აღკვეთის ღონისძიებად პატიმრობას ითხოვს. დანაშაული 8-დან 15 წლამდე ვადით თავისუფლების აღკვეთას ითვალისწინებს. ზურაბ ზვიადაური მკვლელობის გამო გუშინ, 17 ივლისს დააკავეს - შინაგან საქმეთა სამინისტროს ინფორმაციით, ზვიადაურმა ძმის, ზვიად ზვიადაურის მკვლელს ესროლა. ზვიად ზვიადაური ორ მეგობართან ერთად თელავში 16 ივლისს, ღამით მოკლეს. სწორედ ამ დაპირისპირების დროს ესროლა ზურაბ ზვიადაურმა  1994 წელს დაბადებულ ნ.კ.-ს. ადვოკატი ამბობს, რომ დაკავებული დანაშაულს არ აღიარებს. მისივე თქმით, ზვიადაურმა \"რაც გააკეთა, იძულებული იყო, გაეკეთებინა\".   დაპირისპირებაში მონაწილე კიდევ ერთ პირს, ჯ.ჯ.-ს ბრალი ცეცხლსასროლი იარაღის დაუდევრად შენახვისთვის წარედგინა, რამაც მძიმე შედეგი გამოიწვია.\"შინაგან საქმეთა სამინისტროს მიერ ჩატარებული გამოძიებით დგინდება, რომ 2021 წლის 16 აგვისტოს, თელავის რაიონის სოფელ წინანდალში, ე.წ. მუხიანის ტერიტორიაზე, რამდენიმე პირს შორის დაწყებული ურთიერთშელაპარაკება ფიზიკურ დაპირისპირებაში გადაიზარდა, რასაც ორმხრივი სროლა მოჰყვა. ვ.ც.-მ ჯ.ჯ.-ს კუთვნილი ცეცხლსასროლი იარაღიდან ცეცხლი გახსნა, რა დროსაც დაპირისპირებაში მონაწილე ნ.კ.-ის მხრიდან საპასუხო სროლის შედეგად  ვ.ც. და ზ.ზ. შემთხვევის ადგილზე გარდაიცვალნენ, ხოლო - ზ.მ. და ა.შ. სხეულის სხვადასხვა არეში დაიჭრნენ. მომხდარი დაპირისპირებისას, ასევე კონფლიქტში მონაწილე ზ.ზ.-მ ცეცხლსასროლი იარაღიდან გასროლის დროს, სასიკვდილოდ დაჭრა ნ.კ. სამართალდამცველებმა ზ.ზ. და ჯ.ჯ. 17 აგვისტოს დააკავეს\". - წერია პროკურატურის განცხადებაში.",
        "link": "https://tabula.ge/ge/news/671824-zurab-zviadaurs-brali-ganzrakh-mkvlelobis-mukhlit",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 15:39",
        "imgUrl": "https://api.tabula.ge/files/styles/news_thumb_lg/public/photos/2021/08/1595223544-zviadauri.jpg?itok=iLkM1CUR",
        "important": false,
        "fileName": "tabula.json"
    },
    "ოთხშაბათი, 18 აგვისტო, 2021 - 14:39": {
        "source": "tabula",
        "title": "ღარიბაშვილი: ბოლო წლებში დავამტკიცეთ, რომ პასუხისმგებლიანი მთავრობა ვართ",
        "text": "ჩვენ კარგად ვიცით მშვიდობისა და სტაბილურობის ფასი. ბოლო წლებში ჩვენმა გუნდმა დაამტკიცა, რომ ვართ პასუხისმგებლიანი მთავრობა და ძალა, რომელიც პასუხისმგებლობას იღებს საკუთარი ქვეყნის და ხალხის კეთილდღეობაზე, ჩვენი ქვეყნის მართვაზე. სწორედ ჩვენი მთავრობის, ჩვენი გუნდის დამსახურებაა ის, რომ ბოლო 8 თუ 9 წელი ქვეყანაში ომი არ ყოფილა და არც იქნება, მანამ, სანამ ჩვენ ვართ ხელისუფლებაში.  ჩვენ ვართ გარანტი იმისა, რომ ქვეყანაში იყოს გრძელვადიანი მშვიდობა და სტაბილურობა და განვითარება უნდა შევიდეს ყველა რეგიონში, ქალაქში და ყველა ოჯახში. ეს უნდა იყოს ჩვენი მთავარი საზრუნავი. ხალხი დაიღალა ომებით, დესტაბილიზაციით, მუდმივი არეულობით. ბოლო 30 წლის განმავლობაში, ჩვენ არაერთი განსაცდელი გამოვიარეთ ყველამ ერთად. ვნახეთ თითქმის ყველაფერი, მათ შორის,  ყველანაირი ხელისუფალიც გამოვდეთ. ახლა ჩვენ გვჭირდება ხალხზე მზრუნველი მეურნე ხალხი და მმართველები, რომლებიც ხალხზე ზრუნავენ.ამბობს პრემიერმინისტრი ირაკლი ღარიბაშვილი ხულოს მერობის კანდიდატის, ვახტანგ ბერიძის წარდგენაზე. ",
        "link": "https://tabula.ge/ge/news/671819-gharibashvili-bolo-clebshi-davamtkitset-rom",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 14:39",
        "imgUrl": "https://api.tabula.ge/files/styles/news_thumb_square_md/public/photos/2021/06/bfc662f4-2436-4877-a58a-4ba5ecc4d5a2.jpg?h=52e7a58f&itok=ZGkP64yB",
        "important": false,
        "fileName": "tabula.json"
    },
    "ოთხშაბათი, 18 აგვისტო, 2021 - 13:06": {
        "source": "tabula",
        "title": "ოპოზიციის შეთანხმებული მერობის კანდიდატი ბათუმში გიორგი კირთაძე იქნება",
        "text": "9 ოპოზიციურმა პარტიამ ადგილობრივი თვითმმართველობის არჩევნებზე აჭარაში საერთო კანდიდატები წარადგინა. ბათუმის მაჟორიტარობის კანდიდატი ევროპული საქართველოს წევრი ვახტანგ კალოიანი იქნება. ოპოზიციის შეთანხმებული მერობის კანდიდატი ბათუმში გიორგი კირთაძე იქნება. ბათუმის მერის მოადგილეობის კანდიდატებად კი გენრი დოლიძე და გოჩა გუგუნავა დასახელდნენ. 2021 წლის თვითმმართველობის არჩევნები 2 ოქტომბერს გაიმართება.შარლ მიშელის დოკუმენტის მიხედვით, რომელსაც ხელი ქართულმა ოცნებამ და ოპოზიციის ნაწილმა მოაწერეს, ვადამდელი საპარლამენტო არჩევნები დაინიშნება 2022 წელს, იმ შემთხვევაში, თუ 2021 წლის ოქტომბრის ადგილობრივი თვითმმართველობის არჩევნებში პარტია ქართული ოცნება მიიღებს ნამდვილი პროპორციული ხმების 43%-ზე ნაკლებს. ქართულმა ოცნებამ 28 ივლისს შარლ მიშელის შეთანხმება ანულირებულად გამოაცხადა.",
        "link": "https://tabula.ge/ge/news/671814-opozitsiis-shetankhmebuli-merobis-kandidati",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 13:06",
        "imgUrl": "https://api.tabula.ge/files/styles/news_thumb_lg/public/photos/2021/08/natsionalebi-giorgi-kirtadze.jpeg.jpg?itok=-D8g4RAl",
        "important": false,
        "fileName": "tabula.json"
    },
    "ოთხშაბათი, 18 აგვისტო, 2021 - 15:49": {
        "source": "tabula",
        "title": "კომუნისტური მთავრობის რეგულაციების გამო, ჩინური კომპანიების ფასები რეკორდულად ეცემა ",
        "text": "ჩინეთის კომუნისტური მთავრობა კერძო სექტორის შეზღუდვას და მკაცრი ანტიმონოპოლიური რეგულაციების დაწესებას განაგრძობს, ამჯერად ბაზრის მარეგულირებელი [SAMR] ორგანოს სამიზნე მომხმარებლების პირადი ინფორმაცია და სავაჭრო პლატფორმების შეფასებისა და რეკლამირების ალგორითმები გახდა. ახალმა რეგულაციებმა საერთაშორისო საფონდო ბირჟებზე პანიკური ვაჭრობა გამოიწვია, რის გამოც ჩინური ტექნოლოგიური გიგანტების, Tencent-ისა და Alibaba-ს აქციების ფასები რეკორდულად დაეცა, მათი საბაზრო კაპიტალიზაცია კი ასეულობით მილიარდი დოლარით შემცირდა. \nუკანასკნელ 6 თვეში Tencent-ის აქციების ფასი 42%-ით, $55-მდე შემცირდა, Alibaba-სი კი – 33%-ით, $173-მდე, მარეგულირებელი ორგანოს გადაწყვეტილებით, ინტერნეტ სივრცეში არასამართლიანი კონკურენციის შეზღუდვის მიზნით, ტექნოლოგიურ კომპანიებს აეკრძალებათ ცრუ ინფორმაციის გავრცელება მომხმარებლების რაოდენობის, პროდუქტების ნახვებისა და ინტერაქციის შესახებ. გარდა ამისა, სავაჭრო პლატფორმებზე აღარ შეეძლებათ ნეგატიური შეფასებები დამალვა და პოზიტიური კომენტარების დაწინაურება. ახალი რეგულაციებით ასევე იზღუდება პირადი ინფორმაციის გამოყენებისა და ვებ-გვერდების ალგორითმების მოქმედების ჩარჩოები. ტექნოლოგიური კომპანიების მხრიდან ყველაზე დიდი პროტესტი კი უკანასკნელ რეგულაციას მოჰყვა, რომელიც ზღუდავს კონკურენტი პლატფორმების მონაცემების ანალიზს და დამუშავებული ინფორმაციის საფუძველზე ალგორითმის კომპანიის სასარგებლოდ გამოყენებას.ამ სტრატეგიას ამერიკული ტექნოლოგიური გიგანტები, Amazon-ი, Apple-ი, Facebook-ი და Google-ი აქტიურად იყენებენ საკუთარი პროდუქტების გასაყიდად. ინვესტორთა შეფასებით, ჩინეთის ანტომონოპოლიური კანონი ზედმეტად ზღუდავს კერძო სექტორს, რაც, საბოლოო ჯამში, პროდუქტის ხარისხსა და კომპანიების მომგებიანობაზე ნეგატიურად აისახება.Tencent-ისა და Alibaba-ს აქციების ვარდნა კი ინვესტორთა ნეგატიური მოლოდინებით აიხსნება.\nანალიტიკოსთა ნაწილი მიიჩნევს, რომ ჩინეთის მთავრობა მიზანმიმართულად აწესებს ახალ რეგულაციებს კერძო სექტორისათვის და არა სახელმწიფო მონოპოლიებისთვის.\nმათი თქმით,  ჩინეთის კომუნისტური მთავრობის მიზანი არა კონკურენტული ბაზრის ჩამოყალიბება, არამედ კერძო კომპანიების მიმართ სახელმწიფო კონტროლის გაზრდაა.ახალი რეგულაციებისა და შეზღუდვების გამო Tencent-ის აქციების ფასი საფონდო ბირჟებზე მკვეთრად დაეცა და კომპანიის საბაზრო კაპიტალიზაცია თითქმის 120 მილიარდი დოლარით შემცირდა. Tencent-ის დამფუძნებლისა და აღმასრულებელი დირექტორის, მა ჰუატენგის ქონება კი 2021 წელს თითქმის 14 მილიარდი დოლარით შემცირდა, იმაზე მეტით, ვიდრე Alibaba-ს დამფუძნებლის, ჯეკ მასი. Bloomberg-ის მილიარდერების ინდექსის მიხედვით, მას ქონება 48 მილიარდადაა შეფასებული [-2.6 მლრდ წლიური ცვლილება]; ჰუატენგის კი – 45.2 მილიარდად [-11.2 მლრდ].აღსანიშნავია, რომ ჰუატენგი კომუნისტურ მთავრობას საჯაროდ არ აკრიტიკებდა და პარტიის მიმართ მხარდაჭერასაც კი გამოხატავდა, მიუხედავად ამისა, მარეგულირებელმა კომისიამ Tencent-ს რიგი ახალი შეზღუდვები დაუწესა. მარეგულირებლის გადაწყვეტილებით, WeChat-მა დაუყოვნებლივ უნდა გააუმჯობესოს უსაფრთხოებისა და მომხმარებლების იდენტიფიკაციის სისტემები, რის გამოც აგვისტომდე ახალი მომხმარებლების რეგისტრაციის პროცესი შეჩერებულია. გარდა ამისა, Tencent-ის გეგმა, შეეძინა China Music Corporation-ი, მარეგულირებელმა ორგანომ ჩაშალა. ჰუატენგისგან განსხვავებით, ჯეკ მამ ჩინეთის მთავრობა და მარეგულირებელი ორგანო საჯაროდ გააკრიტიკა, რის გამოც ის მთავრობის სამიზნე გახდა. პირველ რიგში, მისი სიტყვით გამოსვლიდან რამდენიმე დღეში მას Ant Group-ის $37-მილიარდიანი პირველადი საჯარო შეთავაზება (IPO) მთავრობამ შეაჩერა. რამდენიმე თვეში კი ანტიმონოპოლიური კანონის დარღვევის მუხლით Alibaba-ს წინააღმდეგ საგამოძიებო პროცესი დაიწყო, რომელიც კომპანიის $2.8-მილიარდიანი დაჯარიმებით დასრულდა. 2021 წელს კი ჯეკ მამ ჩინეთის უმდიდრესი ადამიანის სტატუსი დაკარგა.რას გულისხმობს ჩინეთის ანტიმონოპოლიური კანონი ? ჩინეთის კანონმდებლობით, ანტიმონოპოლიურ ქმედებად შეიძლება ჩაითვალოს: ბაზრის მანიპულირება, კონკურენტების ტექნოლოგიური პროგრესის შეფერხება, ციფრული ეკოსისტემის ჩაკეტვა, მომხმარებლების იძულება, ხელოვნურად დაბალი ფასების დაწესება, ბაზრის მონოპოლიზაცია, დომინანტი პოზიციის ბოროტად გამოყენება, კორპორაციული საიდუმლო ინფორმაციის გავრცელება, გადასახადების თავიდან აცილება, კომპიუტერული ალგორითმებისა და ხელოვნური ინტელექტის არაკონკურენტული მიზნებით გამოყენება. ექსპერტების თქმით, ჩინეთის ანტიმონოპოლიური კანონი მსოფლიოში ერთ-ერთი ყველაზე ზოგადი და ბუნდოვანია, რაც, თავის მხრივ, კომუნისტურ მთავრობას აძლევს იმის საშუალებას, რომ სასამართლო პროცესები არა კანონებზე, არამედ პოლიტიკურ ნებაზე დაყრდნობით წარმართოს. \nკომუნისტური მთავრობის წარმომადგენლებს და, მათ შორის, ჩინეთის ლიდერს, სი ძინფინგს არაერთხელ უთქვამთ, რომ ყოველივე ეს ტექნოლოგიური კომპანიების წინააღმდეგ წამოწყებული პროცესის მხოლოდ დასაწყისია. ექსპერტები ჩინეთის მთავრობას ორმაგი სტანდარტების დაწესებაშიც ადანაშაულებენ, კერძოდ, ანტიმონოპოლიური კანონი, ძირითადად, მხოლოდ იმ კომპანიებს ეხებათ, რომლებიც არ სარგებლობენ მთავრობის მხრიდან კეთილგანწყობით.  აშშ-ის ე.წ. შავ სიაში მოხვედრილ კომპანიებს, ანუ ჩინეთის ეროვნულ ჩემპიონებს კი, ძირითადად, ანტიმონოპოლიური კანონი არ ეხებათ და ისინი მთავრობის მხრიდან იმუნიტეტითა თუ დაფინანსებითაც კი სარგებლობენ. ",
        "link": "https://tabula.ge/ge/news/671825-komunisturi-mtavrobis-regulatsiebis-gamo-chinuri",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 15:49",
        "imgUrl": "https://api.tabula.ge/files/styles/news_thumb_lg/public/photos/2021/08/xi.png.jpg?itok=Jo83saKm",
        "important": false,
        "fileName": "tabula.json"
    },
    "ოთხშაბათი, 18 აგვისტო, 2021 - 15:30": {
        "source": "tabula",
        "title": "მელია: ეს ხელისუფლება 40%-თან ახლოსაც ვერ მივა, როგორც არასდროს, ისე ვარ დარწმუნებული",
        "text": "მახსოვს, 2018 წელს ძალიან აქტიურად ვიყავი ჩართული მცხეთის საარჩევნო კამპანიაში და არავის სჯეროდა, რომ ჩვენ მცხეთაში მოვიგებდით არჩევნებს. მცხეთაში არჩევნები მოვიგეთ, ასე იქნება ახლაც. ეს ხელისუფლება ახლოსაც ვერ მივა 40%-მდე. ამაში, როგორც არასდროს, ისე ვარ დარწმუნებული. ადამიანებთან მაქვს შეხება და ვგრძნობ მათ მხარდაჭერას. დარწმუნებული ვარ, ზაალ უდუმაშვილი დარჩენილ დროში ყველაფერს გააკეთებს, მცხეთელებთან ერთად, რომ გამარჯვება ვიზეიმოთ საქართველოში 2 ოქტომბერს. მცხეთამ უმნიშვნელოვანესი წვლილი უნდა შეიტანოს.ამბობს თბილისის მერობის კანდიდატი, ნიკა მელია. ერთიანი ნაციონალური მოძრაობის მცხეთის მერობის კანდიდატი, ზაალ უდუმაშვილი და მელია მცხეთაში მოსახლეობას შეხვდნენ. ",
        "link": "https://tabula.ge/ge/news/671822-melia-es-khelisupleba-40-tan-akhlosats-ver-miva",
        "logo": "https://upload.wikimedia.org/wikipedia/ka/c/c0/Tabula_logo.png",
        "articleDate": "ოთხშაბათი, 18 აგვისტო, 2021 - 15:30",
        "imgUrl": "https://api.tabula.ge/files/styles/news_thumb_square_md/public/photos/2021/08/img_4362.jpg?itok=5GNshmXX",
        "important": false,
        "fileName": "tabula.json"
    }
}
