{"27 აგვისტო 2021, 12:03":{"source":"Imedi","title":"კოვიდინფიცირების ახალი შემთხვევებიდან 1 639 თბილისში, 493 იმერეთში, 449 კი აჭარაში გამოვლინდა","text":"ფოტო: shutterstock.com Stopcov.ge-ზე გამოქვეყნებული ინფორმაციის თანახმად, საქართველოს რეგიონებიდან კორონავირუსის ყველაზე მეტი ახალი შემთხვევა თბილისსა და იმერეთში გამოვლინდა.„დღეს ქვეყანაში გამოვლენილი ინფიცირების 4 031 ახალი შემთხვევიდან: თბილისში გამოვლენილია 1 639 შემთხვევა, აჭარა - 449, იმერეთი - 493, ქვემო ქართლი - 247, შიდა ქართლი - 222, გურია - 127, სამეგრელო - ზემო სვანეთი - 294, კახეთი - 343, მცხეთა-მთიანეთი - 83, სამცხე-ჯავახეთი -100, რაჭა-ლეჩხუმი და ქვემო სვანეთი - 34“, - აღნიშნულია გავრცელებულ ინფორმაციაში. ამ დროისთვის საქართველოში კორონავირუსის 536 202 შემთხვევაა დადასტურებული. მათ შორის გამოჯანმრთელდა 473 502, გარდაიცვალა 7 101 პაციენტი.ჯანდაცვის მსოფლიო ორგანიზაციამ კორონავირუსთან დაკავშირებით პანდემია 2020 წლის 11 მარტს გამოაცხადა. მანამდე კი, 30 იანვარს ჯანმომ კორონავირუსი გლობალურ საფრთხედ გამოაცხადა. ჩინეთში პნევმონიის აფეთქება 2019 წლის დეკემბერში დაიწყო. ის გამოწვეულია კორონავირუსის აქამდე უცნობი შტამით.საქართველოში „ასტრაზენეკათი“ ვაქცინაცია 2021 წლის 15 მარტიდან დაიწყო, „ფაიზერით“ კი 30 მარტიდან. 3 აპრილს ქვეყანამ „სინოფარმის“ ვაქცინის 100 ათასი დოზა მიიღო. ამ ვაქცინის გამოყენება 4 მაისიდან დაიწყო, „სინოვაკით“ იმუნიზაცია კი 24 მაისიდან.","link":"https://imedinews.ge/ge/covid19/215713/kovidinpitsirebis-akhali-shemtkhvevebidan-1-639-tbilisshi-493-imeretshi-449-ki-acharashi-gamovlinda","logo":"https://www.imedi.ge/m/i/logo@2x.png","articleDate":"27 აგვისტო 2021, 12:03","imgUrl":"https://cdn.imedi.ge/new/imedinews/G/2108/01/10/17/35/rKfmixBgLUmROmd59_MWeQ/shutterstock_1890265183-1-1.jpg","important":true,"fileName":"imedinews.json","voteCount":0},"27 აგვისტო 2021, 12:32":{"source":"Imedi","title":"„ქართულმა ოცნებამ“ თვითმმართველობის არჩევნებთან დაკავშირებით, თბილისში ჩატარებული მორიგი კვლევის შედეგები გამოაქვეყნა","text":"ფოტო: „ქართული ოცნება“„ქართული ოცნების“ წევრმა, მიხეილ სარჯველაძემ პარტიაში შექმნილი სოციოლოგიური კვლევების ჯგუფის მიერ ჩატარებული მორიგი კვლევის შედეგები წარადგინა.მისი თქმით, სოციოლოგიური კვლევის საველე სამუშაოები ჩატარდა 21-დან 25 აგვისტოს ჩათვლით, პირისპირ გამოკითხვის მეთოდით. კვლევის ფარგლებში გამოიკითხა 2958 რესპონდენტი, საიდანაც ფავორიტი პარტია გამოკითხულთა 79,2 პროცენტმა დაასახელა. ცდომილების ზღვარი გახლავთ 3 პროცენტი.„პირველ რიგში, წარმოგიდგენთ პარტიული რეიტინგების შეწონილ მონაცემებს. კითხვაზე, „ხვალ რომ ადგილობრივი არჩევნები გაიმართოს, რომელ პოლიტიკურ პარტიას მისცემდით ხმას“, პასუხები შემდეგი სახით განაწილდა:ქართული ოცნება 47,4%ნაციონალური მოძრაობა 25,2%გირჩი - მეტი თავისუფლება 4,9%საქართველოსთვის 4,7%მოქალაქეები 3,2%ლელო 2,4%პატრიოტთა ალიანსი 1,9%ევროპული საქართველო 1,8%სტრატეგია აღმაშენებელი 1,7%გირჩი 1,1%ლეიბორისტული პარტია 0,7$ერთიანი საქართველო 0,7%სხვა პარტიები 4,3%ამ მონაცემებით, თბილისის საკრებულოს წევრთა 40 მანდატი პარტიებს შორის შემდეგი სახით განაწილდებოდა:·         „ქართული ოცნება“-  22 მანდატი·         „ნაციონალური მოძრაობა“- 12 მანდატი·         „გირჩი - მეტი თავისუფლება“, „საქართველოსთვის“ და „მოქალაქეები“- 2-2 მანდატიშესაბამისად, თუ არჩევნები ამ შედეგებით დასრულდება, „ქართული ოცნებისა“ და კახა კალაძის გუნდი თბილისის საკრებულოში, მაჟორიტარების ჩათვლით, მყარ უმრავლესობას მოიპოვებს.ასევე, წარმოგიდგენთ თბილისის მერობის კანდიდატების შეწონილ რეიტინგებს. კითხვაზე, „ხვალ რომ თბილისის მერის არჩევნები ტარდებოდეს, რომელ კანდიდატს მისცემდით ხმას“, პასუხები შემდეგი სახით განაწილდა:კახა კალაძე 60,1%ნიკანორ მელია 29,2%სხვა კანდიდატები 10,7%როგორც ხედავთ, კვლევის შედეგების მიხედვით, კახა კალაძე პირველივე ტურში დიდი უპირატესობით გაიმარჯვებს არჩევნებში.გამოვთქვამთ იმედს, რომ სუსტი ელექტორალური მხარდაჭერის მიუხედავად, რადიკალურ ოპოზიციას ეყოფა კეთილგონიერება და არ მიმართავს პროვოკაციებსა და დესტრუქციულ ქმედებებს, რისი მომსწრეც ქართული საზოგადოება პრაქტიკულად ყველა წინა არჩევნების დროს არაერთგზის გამხდარა.ასევე, იმედი გვაქვს, რომ შეწყდება საუბრები არჩევნების გადადებაზე, რაც, უსათუოდ, ოპოზიციის მიერ საარჩევნო კაპიტულაციის წინასწარ გამოცხადებად იქნება აღქმული“, - განაცხადა მიხეილ სარჯველაძემ.","link":"https://imedinews.ge/ge/politika/215717/qartulma-otsnebam-tvitmmartvelobis-archevnebtan-dakavshirebit-tbilisshi-chatarebuli-morigi-kvlevis-shedegebi-gamoaqvekna","logo":"https://www.imedi.ge/m/i/logo@2x.png","articleDate":"27 აგვისტო 2021, 12:32","imgUrl":"https://cdn.imedi.ge/new/imedinews/G/2108/01/10/17/60/aTvaN9tZ9k6HnaClzfr8Qw/imedinews-59.jpg","important":true,"fileName":"imedinews.json","voteCount":0},"27 აგვისტო 2021, 11:55":{"source":"Imedi","title":"კახა კალაძე: ერთადერთი პოლიტიკური პარტია, რომელსაც არჩევნებში გამარჯვების შანსი აქვს, არის „ქართული ოცნება - დემოკრატიული საქართველო“","text":"კახა კალაძეფოტო: ქართული ოცნებაერთადერთი პოლიტიკური პარტია, რომელსაც გამარჯვების შანსი აქვს დღევანდელ მოცემულობაში, არის „ქართული ოცნება - დემოკრატიული საქართველო“, - ამის შესახებ კახა კალაძემ ჟურნალისტებთან საუბრისას განაცხადა. თბილისის მერმა მხარდამჭერებს მადლობა გადაუხადა. „30 ათასამდე თანამშრომელი გვყავს მუნიციპალიტეტში და რა თქმა უნდა, ამ ადამიანების დამსახურებაა, რომ ჩვენ მიმართ ასეთი კეთილგანწყობილი დამოკიდებულებაა. მინდა ყველა იმ ადამიანს მადლობა გადავუხადო, ვისაც ჩვენი იმედი აქვს. პირობას ვაძლევ თბილისელებს, რომ იმედებს აუცილებლად გავუმართლებთ და იმაზე მეტს გავაკეთებთ, ვიდრე 4 წლის განმავლობაში გაკეთდა. დანარჩენთან დაკავშირებით დაველოდოთ 2 ოქტომბერს და ყველაფერი ნათელი იქნება“,- განაცხადა კალაძემ.","link":"https://imedinews.ge/ge/politika/215712/kakha-kaladze-ertaderti-politikuri-partia-romelsats-archevnebshi-gamarjvebis-shansi-aqvs-aris-qartuli-otsneba--demokratiuli-saqartvelo","logo":"https://www.imedi.ge/m/i/logo@2x.png","articleDate":"27 აგვისტო 2021, 11:55","imgUrl":"https://cdn.imedi.ge/new/imedinews/G/2108/01/10/17/25/XgSJLuJevkySUGm0CHLDuA/imedinews-7.jpg","important":true,"fileName":"imedinews.json","voteCount":0},"27.08.2021 / 10:21":{"source":"ipn","title":"სასაზღვრო პოლიციის სანაპირო დაცვის დეპარტამენტმა შავ ზღვაში ფართომასშტაბიანი წვრთნები ჩაატარა","text":"შინაგან საქმეთა სამინისტროს სასაზღვრო პოლიციის სანაპირო დაცვის დეპარტამენტმა შავ ზღვაში ფართომასშტაბიანი წვრთნები ჩაატარა, რომელშიც დანაყოფის 100-მდე მოსამსახურე, 3 სადარაჯო ხომალდი და 5 საპატრულო კატარღა მონაწილეობდა.\nუწყების ინფორმაციით, სწავლება მოიცავდა საზღვაო ტაქტიკურ მანევრებს (PASSEX) და მცურავი საშუალებების საშტატო სტაციონალური შეიარაღებიდან წყალზედა მიზნებზე სასწავლო სროლების შესრულებას.\nსაზღვაო წვრთნების მიზანს მცურავი საშუალებების კოორდინირებული მუშაობის დახვეწა, შეიარაღების სისტემების ტექნიკური შეფასება და სანაპირო დაცვის პირადი შემადგენლობის ტაქტიკური უნარ-ჩვევების გაუმჯობესება წარმოადგენს.\nსასაზღვრო პოლიციის სანაპირო დაცვის დეპარტამენტი საზღვაო წვრთნებში რეგულარულად მონაწილეობს. 2021 წლის მანძილზე, საქართველოს ტერიტორიულ წყლებში, ერთობლივი სწავლებები ჩატარდა NATO-ს წევრი ქვეყნების: ამერიკის შეერთებული შტატების, დიდი ბრიტანეთის, ესპანეთის, რუმინეთის, ბულგარეთის და თურქეთის, ასევე უკრაინის ხომალდებთან. წელს სანაპირო დაცვის ხომალდებმა მონაწილეობა მიიღეს უკრაინის ტერიტორიულ წყლებში გამართულ მრავალეროვნულ სწავლებაში SEA BREEZE 2021 და ბულგარეთის ტერიტორიულ წყლებში ჩატარებულ საზღვაო სწავლებაში BREEZE 2021.","link":"https://www.interpressnews.ge/ka/article/671399-sasazgvro-policiis-sanapiro-dacvis-departamentma-shav-zgvashi-partomasshtabiani-cvrtnebi-chaatara/","logo":"https://www.interpressnews.ge/static/img/logofixed.svg","articleDate":"27.08.2021 / 10:21","imgUrl":"https://cdn2.ipn.ge/media/uploads/2021/08-27/gemi.jpg","important":true,"fileName":"ipn.json","voteCount":0},"27.08.2021 / 10:11":{"source":"ipn","title":"საგამოძიებო სამსახურმა უაქციზო სიგარეტის შენახვა-გადაზიდვისა და დიდი ოდენობით უაქციზო სიგარეტის შენახვის ფაქტზე ერთი პირი დააკავა","text":"საქართველოს ფინანსთა სამინისტროს საგამოძიებო სამსახურის საგამოძიებო დეპარტამენტის ქვემო ქართლის სამმართველოს თანამშრომლებმა, გატარებული ოპერატიულ-სამძებრო ღონისძიებებისა და საგამოძიებო მოქმედებების შედეგად, დიდი ოდენობით მარკირებას დაქვემდებარებული აქციზური საქონლის აქციზური მარკის გარეშე შენახვისა და გადაზიდვის ფაქტზე ერთი პირი დააკავეს.\nროგორც ფინანსთა სამინისტროს საგამოძიებო სამსახურის მიერ გავრცელებულ ინფორმაციაშია ნათქვამი, გამოძიებით დადგინდა, რომ დაკავებული შემდგომი გასაღების მიზნით, მისი მართვის ქვეშ არსებული სატრანსპორტო საშუალებით ახორციელებდა სხვადასხვა დასახელების დიდი ოდენობით უაქციზო სიგარეტის შენახვა-გადაზიდვას.\n„საგამოძიებო მოქმედებების შედეგად ამოღებულ იქნა სარეალიზაციოდ განკუთვნილი 1535 კოლოფი უაქციზო სიგარეტი, რომლის საბაზრო ღირებულება შეადგენს 6 600 ლარს. გამოძიება მიმდინარეობს საქართველოს სისხლის სამართლის კოდექსის მე-200 მუხლის მე-2 ნაწილის „ბ“ ქვეპუნქტით, რაც სასჯელის სახით ითვალისწინებს თავისუფლების აღკვეთას 4-დან 6 წლამდე ვადით,“- ნათქვამია ინფორმაციაში.","link":"https://www.interpressnews.ge/ka/article/671396-sagamoziebo-samsaxurma-uakcizo-sigaretis-shenaxva-gadazidvisa-da-didi-odenobit-uakcizo-sigaretis-shenaxvis-paktze-erti-piri-daakava/","logo":"https://www.interpressnews.ge/static/img/logofixed.svg","articleDate":"27.08.2021 / 10:11","imgUrl":"https://cdn2.ipn.ge/media/uploads/2019/10-31/sagamodziebo.jpg","important":true,"fileName":"ipn.json","voteCount":0}}