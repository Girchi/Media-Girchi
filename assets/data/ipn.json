{"20.08.2021 / 15:32":{"source":"ipn","title":"ირაკლი ღარიბაშვილი ურუგვაის საგარეო საქმეთა მინისტრს შეხვდა","text":"საქართველოს პრემიერ-მინისტრი ირაკლი ღარიბაშვილი ურუგვაის აღმოსავლური რესპუბლიკის საგარეო საქმეთა მინისტრ ფრანსისკო ბუსტილიო ბონასოს შეხვდა.\nსაქართველოს მთავრობის ადმინისტრაციის ინფორმაციით, შეხვედრაზე საუბარი ორ ქვეყანას შორის ურთიერთობებს შეეხო.\nშეხვედრაზე აღინიშნა, რომ საქართველოში ურუგვაის საგარეო საქმეთა მინისტრის ვიზიტი ახალ იმპულსს მისცემს ქვეყნებს შორის არსებული მეგობრული ურთიერთობებისა და ორმხრივი თანამშრომლობის გაღრმავებას.\n„ხაზი გაესვა ქართული მხარის ინტერესს ლათინური ამერიკის რეგიონთან პოლიტიკური დიალოგის გაღრმავების კუთხით, ასევე ვაჭრობის, ეკონომიკისა და კულტურის სფეროებში თანამშრომლობის გაძლიერების მიმართულებით. ხაზგასმით აღინიშნა, რომ რეგიონში ურუგვაი საქართველოს მტკიცე მხარდამჭერი და ღირებული პარტნიორია.\nპრემიერ-მინისტრმა ურუგვაის საგარეო საქმეთა მინისტრს საქართველოს სუვერენიტეტისა და ტერიტორიული მთლიანობისადმი ურუგვაის ურყევი მხარდაჭერისათვის მადლობა გადაუხადა. საუბარი შეეხო საქართველოსა და ურუგვაის შორის არსებულ პოლიტიკურ ურთიერთობებს. აღინიშნა, რომ პოლიტიკური მიმართულებით ქვეყნებს შორის ურთიერთობები დინამიურად ვითარდება, რაზეც მეტყველებს მაღალი დონის ვიზიტების და შეხვედრების სიხშირე. გამოითქვა რწმენა, რომ ეს პოზიტიური ტენდენცია მომავალშიც გაგრძელდება. ხაზგასმით აღინიშნა, რომ პოლიტიკური ურთიერთობების პარალელურად, ქართული მხარე განსაკუთრებით დაინტერესებულია ურუგვაისთან სავაჭრო და ეკონომიკური კავშირების შემდგომი გაღრმავებით. გამოითქვა მზაობა, ქვეყნებმა გააგრძელონ მუშაობა შესაბამისი სფეროებისა და ერთობლივი ინიციატივების გამოსავლენად, მათ შორის, სოფლის მეურნეობის სფეროში თანამშრომლობის კუთხით. ამასთან, აღინიშნა, რომ ქვეყნებს შორის მოქმედი უვიზო რეჟიმი ქმნის მნიშნველოვან წინაპირობას ორმხრივი თანამშრომლობის განვითარებისთვის ტურიზმის, კულტურისა და ხალხთა შორის კონტაქტების გაღრმავების კუთხით. შეხვედრაზე ყურადღება გამახვილდა ცოტა ხნის წინ ურუგვაიში საქართველოს საპატიო საკონსულოს გახსნის მნიშვნელობაზე და აღინიშნა, რომ საკონსულოს გახსნა მნიშვნელოვან როლს შეასრულებს ქვეყნებს შორის პარტნიორობის გაღრმავებაში.\n \n ","link":"https://www.interpressnews.ge/ka/article/670585-irakli-garibashvili-urugvais-sagareo-sakmeta-ministrs-shexvda/","logo":"https://www.interpressnews.ge/static/img/logofixed.svg","articleDate":"20.08.2021 / 15:32","imgUrl":"https://cdn2.ipn.ge/media/uploads/2021/08-20/garibashvili_urugvaiii.jpg","important":false,"fileName":"ipn.json"},"20.08.2021 / 15:35":{"source":"ipn","title":"წყალტუბოში,  სანატორიუმ  \"თბილისში\" 80 წლის ქალი ამორტიზებული კიბიდან გადავარდა","text":"წყალტუბოში, სანატორიუმ \"თბილისში\" 80 წლის ქალი ამორტიზებული კიბიდან გადავარდა და სარდაფში ჩავარდა.ნაზიკო მაჭარაშვილი სასწრაფო დახმარების მანქანით ქუთაისის კლინიკაში გადაიყვანეს. მას მოტეხილობები აქვს.\nსანატორიუმ „თბილისის“ მობინადრეების განცხადებით, შენობა 20 წელია ავარიულ მდგომარეობაშია, თუმცა დევნილების გაყვანა სანატორიუმიდან ამ დრომდე ვერ ხერხდება.","link":"https://www.interpressnews.ge/ka/article/670586-cqaltuboshi-sanatorium-tbilisshi-80-clis-kali-amortizebuli-kibidan-gadavarda/","logo":"https://www.interpressnews.ge/static/img/logofixed.svg","articleDate":"20.08.2021 / 15:35","imgUrl":"https://cdn2.ipn.ge/media/uploads/2021/04-18/patruli_lenti.jpg","important":false,"fileName":"ipn.json"},"20.08.2021 / 15:24":{"source":"ipn","title":"ევექსი ჰოსპიტლების სამედიცინო დაწესებულებებში ვაქცინაციის ცენტრები ამოქმედდა","text":"დღეიდან ევექსი ჰოსპიტალურ ქსელში შემავალ 17 ჰოსპიტალში ვაქცინაციის ცენტრები ამოქმედდა.\nროგორც „ინტერპრესნიუსს\" ევექსიდან აცნობეს, ქვეყნის 6 რეგიონში (თბილისი, სამცხე-ჯავახეთი, კახეთი, სამეგრელო, აჭარა და იმერეთი) მცხოვრები მოსახლეობისთვის ვაქცინაციის დამატებითი პუნქტები გაიხსნა, რაც მთელი ქვეყნის მასშტაბით ვაქცინებზე ხელმისაწვდომობის გაზრდას უზრუნველყოფს.\nვაქცინაციის ცენტრები პაციენტებს კვირაში 7 დღე, 10:00-დან 18:00 საათამდე მოემსახურება.\n„მობილიზებულია ბრიგადები, რომლებიც, თავის მხრივ, ექიმების, ექთნებისა და რეგისტრატორებისგანაა დაკომპლექტებული. თითოეულ ჰოსპიტალში ვაქცინაციის სივრცე პროტოკოლის შესაბამისად მოეწყო. ვაქცინაცია კი, ამ ეტაპზე, \"ფაიზერით\" ხორციელდება.\nაღსანიშნავია, რომ ევექსი ჰოსპიტლები ვაქცინაციის ხელშემწყობ კამპანიას მთელი ქსელის მასშტაბით ახორციელებს და 2021 წლის ბოლომდე სხვადასხვა სამედიცინო სარგებელს სთავაზობს მათ, ვინც კოვიდ 19-ის საწინააღმდეგო ვაქცინის ორი დოზით იქნება აცრილი. ვაქცინაციის ცენტრები კი 17 ჰოსპიტალში, შემდეგ მისამართებზეა ხელმისაწვდომი:\nთბილისი - კავკასიის მედიცინის ცენტრი. მის: ქავთარაძის ქ.№ 23; ივ. ბოკერიას სახელობის საუნივერსიტეტო ჰოსპიტალი მის: ქინძმარაულის ქ. №1 ; მ. იაშვილის სახელობის ბავშვთა ცენტრალური საავადმყოფო. მის: ლუბლიანას ქ.13/6; ი. ციციშვილის სახელობის ბავშვთა კლინიკა. მის: ლუბლიანას № 21; ტრავმატოლოგიური ჰოსპიტალი. მის: ლუბლიანას № 21.\nქუთაისი - დასავლეთ საქართველოს სამედიცინო ცენტრი. მის: ჯავახიშვილის ქ. №83აკრისტინა კილის სახელობის ონკოლოგიის ცენტრი. მის:ქუთაისი, ჯავახიშვილის ქ. №85; ქუთაისის რეფერალური ჰოსპიტალი. მის: ოცხელის ქ. N2, ნაკვეთი №2\nბათუმი - ბათუმის რეფერალური ჰოსპიტალი. მის: ბაგრატიონის ქ. №125; მ. იაშვილის სახელობის ბათუმის დედათა და ბავშვთა ცენტრალური ჰოსპიტალი მის: აეროპორტის გზატკეცილი, 64.\nქობულეთი - ქობულეთის ჰოსპიტალი. მის: აბაშიძის ქ.18;\nზუგდიდი - ზუგდიდის რეფერალური ჰოსპიტალი. მის: გამსახურდიას ქ. №206;\nთელავი - თელავის რეფერალური ჰოსპიტალი. მის: ვ. სეხნიაშვილის 1;\nახალციხე - ახალციხის რეფერალური ჰოსპიტალი. მის: რუსთაველის ქ. №105 ა;\nახალქალაქის ჰოსპიტალი. მის: დ. აღმაშენებლის ქ.31;\nფოთი - ფოთის ჰოსპიტალი. მის: გურიის ქ. №171;\nხაშური - ხაშურის ჰოსპიტალი. მის: შ.რუსთაველის ქ. №40\" , - ნათქვამია ინფორმაციაში.","link":"https://www.interpressnews.ge/ka/article/670582-eveksi-hospitlebis-samedicino-dacesebulebebshi-vakcinaciis-centrebi-amokmedda/","logo":"https://www.interpressnews.ge/static/img/logofixed.svg","articleDate":"20.08.2021 / 15:24","imgUrl":"https://cdn2.ipn.ge/media/uploads/2020/03-08/eveqsi1.jpg","important":true,"fileName":"ipn.json"},"20.08.2021 / 16:22":{"source":"ipn","title":"ეროვნულმა ბანკმა აუქციონზე 30 000 000 დოლარი გაყიდა","text":"დღეს გამართულ საქართველოს ეროვნული ბანკის სავალუტო აუქციონზე სებ-მა 30 000 000 აშშ დოლარი გაყიდა.\nეროვნული ბანკის ინფორმაციით, საშუალო შეწონილმა გაცვლითმა კურსმა 3.1249 შეადგინა.\n \n ","link":"https://www.interpressnews.ge/ka/article/670595-erovnulma-bankma-aukcionze-30-000-000-dolari-gaqida/","logo":"https://www.interpressnews.ge/static/img/logofixed.svg","articleDate":"20.08.2021 / 16:22","imgUrl":"https://cdn2.ipn.ge/media/uploads/2021/01-06/erovnuli_banki.jpg","important":false,"fileName":"ipn.json"},"20.08.2021 / 15:54":{"source":"ipn","title":"ამირან გამყრელიძე - ყველა იმედით შევცქერით, რომ ამ წლის ბოლოს შესაძლოა, გამოჩნდეს კორონავირუსის სამკურნალოდ ერთი ან რამდენიმე წამალი","text":"ყველა იმედით შევცქერით, რომ ამ წლის ბოლოს მართლაც შესაძლებელია გამოჩნდეს წამალი ერთი ან რამდენიმე, რომელიც იქნება ეტიოტროპული კორონავირუსისთვის, - ამის შესახებ დაავადებათა კონტროლის ეროვნული ცენტრის ხელმძღვანელმა ამირან გამყრელიძემ ვებინარზე განაცხადა.\nმან უპასუხა დასმულ შეკითხვას, რომლის თანახმად, „ფაიზერის“ აღმასრულებელმა დირექტორმა განაცხადა, რომ წლის ბოლოს უკვე მზად იქნება მედიკამენტი, რომელიც კოვიდპანდემიას დაასრულებს. როგორც გამყრელიძემ განმარტა, „ფაიზერის“ გარდა სხვა კომპანიებიც მუშაობენ ამ საკითხზე.\n„ფაიზერის“ გარდა ბევრი კომპანია და სამეცნიერო ჯგუფი მუშაობს, იმიტომ, რომ ერთ-ერთი მთავარი ვაქცინასთან ერთად გადამწყვეტი მნიშვნელობა ექნება სწორედ ეტიოტროპულ წამალს, ანუ უშუალოდ ამ ტიპის ვირუსზე მოქმედ წამალს და ამაზე ძალიან ბევრი ლაბორატორია მუშაობს. ერთ-ერთი მოწინავე „ფაიზერის“ ლაბორატორიაა. ამ წამლის შესახებ ვიცი, ეს არის დაახლოებით იმ ტიპის მოქმედების მექანიზმის წამალი, როგორიც არის ცე ჰეპატიტის ანტივირუსული წამალი. როგორც ამბობენ, საკმაოდ პერსპექტიული წინასწარი კვლევებია, მაგრამ მარტო „ფაიზერს“ არა, ზოგიერთ სხვა კომპანიებსაც აქვთ მსგავსი განვითარებები. მაგალითად, SCIENCE-ში ვნახე ახალი სტატია, დღეს დილით გამოქვეყნდა, სადაც ექსპერიმენტში ასევე ამ ტიპის სხვა წამალია, რომელიც იძლევა პირდაპირ კორონავირუსის რეპლიკაციის სერიოზულად დათრგუნვას, ამიტომ, მიმდინარეობს მუშაობა და ყველა იმედით შევცქერით, რომ ამ წლის ბოლოს მართლაც შესაძლებელია გამოჩნდეს წამალი, ერთი ან რამდენიმე, რომელიც იქნება ეტიოტროპული ამ ვირუსისთვის. მოგეხსენებათ, დღესაც არსებობს წამლები, კოქტეილები ძირითადად მონოკლონურ ანტისხეულებზე დამყარებული, რომლებიც წარმატებით ებრძვიან ამ დაავადებას. მაგრამ რაც შეეხება კითხვას, „ფაიზერთან“ დაკავშირებით ის დაახლოებით იმ ტიპის უნდა იყოს, რაც გრიპის დროს არის ან კიდევ სხვა ტიპის წამლები, რომლებიც სწორედ უშუალოდ კორონავირუსზე იმოქმედებენ, ვფიქრობ, რომ უნდა გამოჩნდეს ამ წლის ბოლოსთვის და დამთავრდეს მათი მესამე ფაზის კვლევა“, - აცხადებს გამყრელიძე.","link":"https://www.interpressnews.ge/ka/article/670590-amiran-gamqrelize-qvela-imedit-shevckerit-rom-am-clis-bolos-shesazloa-gamochndes-koronavirusis-samkurnalod-erti-an-ramdenime-camali/","logo":"https://www.interpressnews.ge/static/img/logofixed.svg","articleDate":"20.08.2021 / 15:54","imgUrl":"https://cdn2.ipn.ge/media/uploads/2021/01-14/gamyrelidze_1.jpg","important":false,"fileName":"ipn.json"},"20.08.2021 / 16:01":{"source":"ipn","title":"ამირან გამყრელიძე არ გამორიცხავს, რომ კოვიდ-19-ის  სწრაფი ტესტი აუცრელი ადამიანებისთვის ფასიანი გახდეს","text":"დაავადებათა კონტროლის ეროვნული ცენტრის ხელმძღვანელი, ამირან გამყრელიძე არ გამორიცხავს, რომ კოვიდ-19-ის სწრაფი ტესტი აუცრელი ადამიანებისთვის ფასიანი გახდეს. ამის შესახებ ამირან გამყრელიძემ ვებინარზე განაცხადა, როდესაც უპასუხა დასმულ შეკითხვას, თუ გახდება სწრაფი ტესტი ფასიანი.\n„ჩვენ არ გავუწევთ რეკომენდაციას, რომ ორჯერადად აცრილებისთვის სწრაფი ტესტი ფასიანი იყოს. ორჯერადად აცრილებისთვის, ვისაც რეგულარული ტესტირება ეკუთვნით, ამას სახელმწიფო დააფინანსებს. აი, ვინც არ იქნებიან აცრილები მათზე ვფიქრობთ, რომ შევიდეთ ამ წინადადებით.\nვისაც აცრა ეკუთვნის უკვე გარკვეული დროის შემდეგ (ამას საბჭო დაადგენს, როდის), კეთილი ინებონ და დამსაქმებელმა ან თვითონ დასაქმებულმა თავად უზრუნველყონ ტესტირების ფასის გადახდა. ჩვენ ვთავაზობთ, რომ ისინი იყვნენ აცრილები. რა თქმა უნდა, თუ აბსოლუტური წინააღმდეგი ჩვენებაა და ადამიანი ვერ იცრება, მისთვის ისევ უფასო დარჩება ტესტირება“, - აცხადებს ამირან გამყრელიძე.","link":"https://www.interpressnews.ge/ka/article/670593-amiran-gamqrelize-ar-gamoricxavs-rom-kovid-19-is-scrapi-testi-aucreli-adamianebistvis-pasiani-gaxdes/","logo":"https://www.interpressnews.ge/static/img/logofixed.svg","articleDate":"20.08.2021 / 16:01","imgUrl":"https://cdn2.ipn.ge/media/uploads/2021/07-08/korona.jpg","important":false,"fileName":"ipn.json"},"20.08.2021 / 15:57":{"source":"ipn","title":"ხარაგაულის მერის წარმომადგენელმა ხიდრის ადმინისტრაციულ ერთეულში, კონსტანტინე ბერაძემ თანამდებობა დატოვა და გიორგი გახარიას გუნდს უერთდება","text":"ხარაგაულის მუნიციპალიტეტის მერის წარმომადგენელმა ხიდრის ადმინისტრაციულ ერთეულში, კონსტანტინე ბერაძემ თანამდებობა დატოვა და გიორგი გახარიას გუნდს, პარტია „საქართველოსთვისს“ უერთდება. ამის შესახებ ბერაძე სოციალურ ქსელში წერს.\n„მივიღე გადაწყვეტილება დავტოვო ხარაგაულის მუნიციპალიტეტის მერის წარმომადგენლის თანამდებობა ხიდრის ადმინისტრაციულ ერთეულში და ვუერთდები გიორგი გახარიას გუნდს, საქართველოს უკეთესი მომავლისათვის”, - წერს ბერაძე.","link":"https://www.interpressnews.ge/ka/article/670591-xaragaulis-meris-carmomadgenelma-xidris-administraciul-erteulshi-konstantine-berazem-tanamdeboba-datova-da-giorgi-gaxarias-gunds-uertdeba/","logo":"https://www.interpressnews.ge/static/img/logofixed.svg","articleDate":"20.08.2021 / 15:57","imgUrl":"https://cdn2.ipn.ge/media/uploads/2021/08-20/beradze.jpg","important":false,"fileName":"ipn.json"},"20.08.2021 / 15:41":{"source":"ipn","title":"ლანჩხუთში გაერთიანებული ოპოზიციის მერობის საერთო კანდიდატი წარადგინეს","text":"ლანჩხუთში გაერთიანებული ოპოზიციის მერობის საერთო კანდიდატი წარადგინეს. მერობისთვის პოლიტიკური გაერთიანება „ტრიბუნას\" წევრი, უფლებადამცველი ლია მუხაშავრია იბრძოლებს. წარდგენას პარტიის ლიდერი დავით ჭიჭინაძე დაესწრო.\n„დღეს გვინდა ჩვენ ლანჩხუთელებს ოფიციალურად ვაუწყოთ, რომ მათ ჰყავთ ჩემი სახით მერობის კანდიდატი. 6 წელია ვცხოვრობ აქ და ძალიან მინდა ამ ქალაქს ოდნავ მაინც შეეტყოს განსხვავებული მართვის სტილი და პოლიტიკური ხელისუფლების ცვლილება, როდესაც მერი იქნება ქალი, ამ ქალაქის გულშემატკივარი. მერი უნდა იყოს სამეურნეო ადამიანი, რომელიც ზრუნავს სამეურნეო საკითხების და პრობლემების მოგვარებაზე. ამ მუნიციპალიტეტში სამწუხაროდ, არის ოჯახები, რომლებსაც სასმელი წყალი არ მიეწოდება. მთის სოფლებში არის გზის პრობლემა, არ არის გაზიფიცირებული ყველა სოფელი, არის პრობლემა ინტერნეტის ხელმისაწვდომობაზე.\nჩემი ამოცანა იქნება, რომ ამ მუნიციპალიტეტში ცხოვრება შეიცვალოს უკეთესობისკენ“,- განაცხადა ლია მუხაშავრიამ.","link":"https://www.interpressnews.ge/ka/article/670589-lanchxutshi-gaertianebuli-opoziciis-merobis-saerto-kandidati-caradgines/","logo":"https://www.interpressnews.ge/static/img/logofixed.svg","articleDate":"20.08.2021 / 15:41","imgUrl":"https://cdn2.ipn.ge/media/uploads/2021/08-20/chichi.jpg","important":false,"fileName":"ipn.json"},"20.08.2021 / 16:06":{"source":"ipn","title":"ანგელა მერკელი ვლადიმერ პუტინს კრემლში ხვდება","text":"კრემლში, გერმანიის კანცლერისა და რუსეთის პრეზიდენტის შეხვედრა იმართება. ვლადიმერ პუტინმა ანგელა მერკელთან შეხვედრის დაწყებამდე განაცხადა, რომ გერმანია რჩება რუსეთის ერთ-ერთ მთავარ სავაჭრო-ეკონომიკურ პარტნიორად ევროპასა და მთელ მსოფლიოში.\n \n„გერმანია, ჩინეთის შემდეგ, მეორე სავაჭრო-ეკონომიკური პარტნიორია. იმის მიუხედავად, რომ 2020 წელს ჩვენ გვქონდა სერიოზული ვარდნა, ამჟამად ორმაგად გაიზარდა სავაჭრო ბრუნვა ბოლო ნახევარ წელიწადში“, - განაცხადა პუტინმა.\n \nრუსეთის ლიდერი დარწმუნებულია, რომ ანგელა მერკელის ვიზიტი რუსეთში არ იქნება უბრალოდ გამოსამშვიდობებელი, არამედ აღსავსე იქნება სერიოზული შინაარსით.\nშეხვედრის წინ ანგელა მერკელმა განაცხადა, რომ ეს ვლადიმერ პუტინთან მისი გამოსამშვიდობებელი შეხვედრაა. მისი თქმით, არის თემები, რაზეც მათ უნდა ისაუბრონ, მათ შორის მერკელმა დაასახელა ავღანეთის, ლიბიისა და სხვა საკითხები.\nკანცლერმა ასევე აღნიშნა, რომ რუსეთსა და გერმანიას შორის უთანხმოება არსებობს, მაგრამ ქვეყნებმა კონტაქტი უნდა შეინარჩუნონ და ერთმანეთს დაელაპარაკონ.\n \nპუტინთან შეხვედრამდე ანგელა მერკელმა გვირგვინით შეამკო უცნობი ჯარისკაცის საფლავი, შემდეგ კი პუტინთან შესახვედრად კრემლში გაემართა.\nცნობისთვის, გერმანიის ამჟამინდელი კანცლერი ანგელა მერკელი 26 სექტემბრის არჩევნებში მონაწილეობას აღარ მიიღებს.","link":"https://www.interpressnews.ge/ka/article/670594-angela-merkeli-vladimer-putins-kremlshi-xvdeba/","logo":"https://www.interpressnews.ge/static/img/logofixed.svg","articleDate":"20.08.2021 / 16:06","imgUrl":"https://cdn2.ipn.ge/media/uploads/2020/01-11/putini_merkeli.jpg","important":true,"fileName":"ipn.json"},"20.08.2021 / 16:33":{"source":"ipn","title":"ირაკლი ქადაგიშვილი - როდესაც ადამიანი ცდილობს, საკუთარი ბიზნესწარუმატებლობა პოლიტიკური კუთვნილებით გაამართლოს, ეს არის დაუშვებელი","text":"როდესაც ადამიანი ცდილობს, საკუთარი ბიზნესწარუმატებლობა პოლიტიკური კუთვნილებით გაამართლოს, ეს არის დაუშვებელი, - ასე უპასუხა უმრავლესობის წევრმა ირაკლი ქადაგიშვილმა გიორგი გახარიას მხარდამჭერი ატენელი ბიზნესმენის წიქარიძისთვის ვენახების დაყადაღების თაობაზე დასმულ კითხვას.\nროგორც ქადაგიშვილმა ჟურნალისტებს განუცხადა, საქართველოში ბიზნესი ისე თავისუფლია, როგორც არასდროს. მისივე თქმით, ბიზნესი პირდაპირ პოლიტიკაში არის ჩართული და მას ამის გამო არავინ არ დევნის.\nამასთან, ქადაგიშვილმა აღნიშნა ისიც, რომ ბევრმა ადამიანმა, რომელსაც სხვადასხვა დროს კანონთან პრობლემა შეექმნა, თავი პოლიტიკას შეაფარა.\n„ნებისმიერ ბიზნესმენს შეიძლება ჰქონდეს პრობლემა საგადასახადო სამსახურთან. ამიტომ ამის პოლიტიკასთან მიბმა არის ყოვლად მიუღებელი სპეკულაცია. ასეთი სპეკულაციით არის გაჟღენთილი გიორგი გახარიას გუნდის წინასაარჩევნო კამპანია. მას ამომრჩევლის მიმართ კონკრეტული შეთავაზება არ შეუძლია და ცდილობს საკუთარი საარჩევნო კამპანია ასეთი სპეკულაციური თემებით, როგორც ჩაგრულმა, ისე წარმოადგინოს. ჩაგრული არ არსი - ეს ადამიანი არის გაქცეული და მასთან ძირითადად მხოლოდ გაქცეულები არიან მიკედლებული\", - განაცხადა ირაკლი ქადაგიშვილმა.","link":"https://www.interpressnews.ge/ka/article/670597-irakli-kadagishvili-rodesac-adamiani-cdilobs-sakutari-biznescarumatebloba-politikuri-kutvnilebit-gaamartlos-es-aris-daushvebeli/","logo":"https://www.interpressnews.ge/static/img/logofixed.svg","articleDate":"20.08.2021 / 16:33","imgUrl":"https://cdn2.ipn.ge/media/uploads/2021/06-20/qadagishvili.jpg","important":true,"fileName":"ipn.json"}}