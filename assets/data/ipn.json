{"27.08.2021 / 10:35":{"source":"ipn","title":"სოფლის მეურნეობის სახელმწიფო ლაბორატორიის მცენარეთა მავნე ორგანიზმების დიაგნოსტიკის დეპარტამენტმა საერთაშორისო ტესტირება გაიარა","text":"სოფლის მეურნეობის სახელმწიფო ლაბორატორიის მცენარეთა მავნე ორგანიზმების დიაგნოსტიკის დეპარტამენტმა საერთაშორისო ტესტირება წარმატებით გაიარა. ამის შესახებ ინფორმაციას გარემოს დაცვისა და სოფლის მეურნეობის სამინისტრო ავრცელებს.\nმათივე ინფორმაციით, საკვალიფიკაციო ტესტირება ჩეხეთის რესპუბლიკის სოფლის მეურნეობის ზედამხედველობის და ტესტირების ცენტრალური ინსტიტუტის (UKZUZ) მიერ იყო ორგანიზებული. საკვალიფიკაციო ტესტირების მიზანია, დაამტკიცოს, რომ ლაბორატორიას შეუძლია ფიტოპლაზმების ზუსტი იდენტიფიკაცია. აღნიშნული მოთხოვნა სოფლის მეურნეობის სახელმწიფო ლაბორატორიამ 100%-ით შეასრულა.\n,,აღნიშნული ინსტიტუტი სპეციალური კანონების შესაბამისად, საერთაშორისო დონეზე ახორციელებს ექსპერტულ და გამოსაცდელ სამუშაოებს, აგრეთვე კონტროლისა და მონიტორინგის ღონისძიებებს მავნე ორგანიზმებისგან დაცვისა და მცენარეთა დაცვის სფეროში. მნიშვნელოვანია აღინიშნოს, რომ სოფლის მეურნეობის სახელმწიფო ლაბორატორიის პერსონალი ყოველწლიურად წარმატებით გადის პროფესიულ საკვალიფიკაციო ტესტირებებს. ლაბორატორიაში არსებული კვლევის მეთოდები კი, საერთაშორისოდ აკრედიტირებულია.\nდამატებითი ინფორმაცია ლაბორატორიაში არსებული სერვისებისა და ფასების შესახებ იხილეთ ვებგვერდზე - http://sla.gov.ge/Ge“, - ნათქვამია ინფორმაციაში.","link":"https://www.interpressnews.ge/ka/article/671402-soplis-meurneobis-saxelmcipo-laboratoriis-mcenareta-mavne-organizmebis-diagnostikis-departamentma-saertashoriso-testireba-gaiara/","logo":"https://www.interpressnews.ge/static/img/logofixed.svg","articleDate":"27.08.2021 / 10:35","imgUrl":"https://cdn2.ipn.ge/media/uploads/2021/08-27/mcenareta.jpg","important":false,"fileName":"ipn.json","voteCount":0},"27.08.2021 / 10:21":{"source":"ipn","title":"სასაზღვრო პოლიციის სანაპირო დაცვის დეპარტამენტმა შავ ზღვაში ფართომასშტაბიანი წვრთნები ჩაატარა","text":"შინაგან საქმეთა სამინისტროს სასაზღვრო პოლიციის სანაპირო დაცვის დეპარტამენტმა შავ ზღვაში ფართომასშტაბიანი წვრთნები ჩაატარა, რომელშიც დანაყოფის 100-მდე მოსამსახურე, 3 სადარაჯო ხომალდი და 5 საპატრულო კატარღა მონაწილეობდა.\nუწყების ინფორმაციით, სწავლება მოიცავდა საზღვაო ტაქტიკურ მანევრებს (PASSEX) და მცურავი საშუალებების საშტატო სტაციონალური შეიარაღებიდან წყალზედა მიზნებზე სასწავლო სროლების შესრულებას.\nსაზღვაო წვრთნების მიზანს მცურავი საშუალებების კოორდინირებული მუშაობის დახვეწა, შეიარაღების სისტემების ტექნიკური შეფასება და სანაპირო დაცვის პირადი შემადგენლობის ტაქტიკური უნარ-ჩვევების გაუმჯობესება წარმოადგენს.\nსასაზღვრო პოლიციის სანაპირო დაცვის დეპარტამენტი საზღვაო წვრთნებში რეგულარულად მონაწილეობს. 2021 წლის მანძილზე, საქართველოს ტერიტორიულ წყლებში, ერთობლივი სწავლებები ჩატარდა NATO-ს წევრი ქვეყნების: ამერიკის შეერთებული შტატების, დიდი ბრიტანეთის, ესპანეთის, რუმინეთის, ბულგარეთის და თურქეთის, ასევე უკრაინის ხომალდებთან. წელს სანაპირო დაცვის ხომალდებმა მონაწილეობა მიიღეს უკრაინის ტერიტორიულ წყლებში გამართულ მრავალეროვნულ სწავლებაში SEA BREEZE 2021 და ბულგარეთის ტერიტორიულ წყლებში ჩატარებულ საზღვაო სწავლებაში BREEZE 2021.","link":"https://www.interpressnews.ge/ka/article/671399-sasazgvro-policiis-sanapiro-dacvis-departamentma-shav-zgvashi-partomasshtabiani-cvrtnebi-chaatara/","logo":"https://www.interpressnews.ge/static/img/logofixed.svg","articleDate":"27.08.2021 / 10:21","imgUrl":"https://cdn2.ipn.ge/media/uploads/2021/08-27/gemi.jpg","important":true,"fileName":"ipn.json","voteCount":0},"27.08.2021 / 10:51":{"source":"ipn","title":"აზერბაიჯანის თავდაცვის უწყება სომხურ მხარეს ცეცხლის გახსნაში ადანაშაულებს","text":"აზერბაიჯანის თავდაცვის უწყება აცხადებს, რომ სომხეთის შეიარაღებული ძალების ქვედანაყოფებმა აზერბაიჯანული არმიის პოზიციებს ცეცხლი გაუხსნეს.\n„სომხეთის შეიარაღებული ძალების ქვედანაყოფებმა შამშადინის რაიონის სოფელ ჩინარში განლაგებული პოზიციებიდან აზერბაიჯანის არმიის პოზიციებს თოვუზის რაიონის სოფელ კოხანაბის მიმართულებით ცეცხლი გაუხსნეს,“- ნათქვამია აზერბაიჯანის თავდაცვის სამინისტროს მიერ გავრცელებულ განცხადებაში.\nმათივე ინფორმაციით, აზერბაიჯანის არმიაში არავინ დაშავებულა და ამჟამად ოპერატიულ ვითარებას აზერბაიჯანის ქვედანაყოფები აკონტროლებენ.","link":"https://www.interpressnews.ge/ka/article/671404-azerbaijanis-tavdacvis-ucqeba-somxur-mxares-cecxlis-gaxsnashi-adanashaulebs/","logo":"https://www.interpressnews.ge/static/img/logofixed.svg","articleDate":"27.08.2021 / 10:51","imgUrl":"https://cdn2.ipn.ge/media/uploads/2021/06-08/azerbaijani_tavdacva.jpg","important":false,"fileName":"ipn.json","voteCount":0},"27.08.2021 / 10:11":{"source":"ipn","title":"საგამოძიებო სამსახურმა უაქციზო სიგარეტის შენახვა-გადაზიდვისა და დიდი ოდენობით უაქციზო სიგარეტის შენახვის ფაქტზე ერთი პირი დააკავა","text":"საქართველოს ფინანსთა სამინისტროს საგამოძიებო სამსახურის საგამოძიებო დეპარტამენტის ქვემო ქართლის სამმართველოს თანამშრომლებმა, გატარებული ოპერატიულ-სამძებრო ღონისძიებებისა და საგამოძიებო მოქმედებების შედეგად, დიდი ოდენობით მარკირებას დაქვემდებარებული აქციზური საქონლის აქციზური მარკის გარეშე შენახვისა და გადაზიდვის ფაქტზე ერთი პირი დააკავეს.\nროგორც ფინანსთა სამინისტროს საგამოძიებო სამსახურის მიერ გავრცელებულ ინფორმაციაშია ნათქვამი, გამოძიებით დადგინდა, რომ დაკავებული შემდგომი გასაღების მიზნით, მისი მართვის ქვეშ არსებული სატრანსპორტო საშუალებით ახორციელებდა სხვადასხვა დასახელების დიდი ოდენობით უაქციზო სიგარეტის შენახვა-გადაზიდვას.\n„საგამოძიებო მოქმედებების შედეგად ამოღებულ იქნა სარეალიზაციოდ განკუთვნილი 1535 კოლოფი უაქციზო სიგარეტი, რომლის საბაზრო ღირებულება შეადგენს 6 600 ლარს. გამოძიება მიმდინარეობს საქართველოს სისხლის სამართლის კოდექსის მე-200 მუხლის მე-2 ნაწილის „ბ“ ქვეპუნქტით, რაც სასჯელის სახით ითვალისწინებს თავისუფლების აღკვეთას 4-დან 6 წლამდე ვადით,“- ნათქვამია ინფორმაციაში.","link":"https://www.interpressnews.ge/ka/article/671396-sagamoziebo-samsaxurma-uakcizo-sigaretis-shenaxva-gadazidvisa-da-didi-odenobit-uakcizo-sigaretis-shenaxvis-paktze-erti-piri-daakava/","logo":"https://www.interpressnews.ge/static/img/logofixed.svg","articleDate":"27.08.2021 / 10:11","imgUrl":"https://cdn2.ipn.ge/media/uploads/2019/10-31/sagamodziebo.jpg","important":true,"fileName":"ipn.json","voteCount":0},"27.08.2021 / 10:10":{"source":"ipn","title":"ყაზახეთში, სამხედრო საწყობში გაჩენილი ხანძრის შედეგად, ოთხი სამხედრო გარდაიცვალა","text":"ყაზახეთში, ჟამბილის ოლქში, სამხედრო საწყობში გაჩენილი ხანძრის შედეგად ოთხი სამხედრო მოსამსახურე დაიღუპა, - ინფორმაციას მედია საშუალებები ყაზახეთის თავდაცვის მინისტრ ნურლან ერმეკბაევზე დაყრდნობით ავრცელებენ.\n„სამწუხაროდ, ხანძრის შედეგებთან გამკლავების დროს ოთხი სამხედრო მოსამსახურე დაიღუპა,“- განაცხადა მინისტრმა.\nამასთან, გავრცელებული ინფორმაციით, ამ დრომდე ეძებენ რამდენიმე დაკარგულს, მათ შორის საგანგებო სიტუაციების სამსახურის რამდენიმე თანამშრომელს.\nცნობისათვის, სამხედრო საწყობში ხანძარი გუშინ საღამოს გაჩნდა, რამაც რამდენიმე აფეთქება გამოიწვია. დაშავებულია 88 ადამიანი, მათ შორის 28 ჰოსპიტალიზებულია. მედიის ინფორმაციით, 6 დაშავებულის მდგომარეობა მძიმეა.","link":"https://www.interpressnews.ge/ka/article/671395-qazaxetshi-samxedro-sacqobshi-gachenili-xanzris-shedegad-otxi-samxedro-gardaicvala/","logo":"https://www.interpressnews.ge/static/img/logofixed.svg","articleDate":"27.08.2021 / 10:10","imgUrl":"https://cdn2.ipn.ge/media/uploads/2021/08-27/yazaxeti.jpg","important":false,"fileName":"ipn.json","voteCount":0},"27.08.2021 / 10:12":{"source":"ipn","title":"პოლიციამ სვანეთსა და იმერეთში უკანონო ცეცხლსასროლი იარაღი და საბრძოლო მასალა ამოიღო - დაკავებულია 3 პირი","text":"შინაგან საქმეთა სამინისტროს სამეგრელო-ზემო სვანეთისა და იმერეთის, რაჭა-ლეჩხუმისა და ქვემო სვანეთის პოლიციის დეპარტამენტების თანამშრომლებმა, ჩატარებული ოპერატიულ-სამძებრო და საგამოძიებო ღონისძიებების შედეგად, სხვადასხვა დროს, მესტიის, სამტრედიისა და წყალტუბოს მუნიციპალიტეტებში 3 პირი დააკავეს.\nშინაგან საქმეთა სამინისტროს მიერ გავრცელებული ინფორმაციით, 1989 წელს დაბადებული ნ. დ., 1975 წელს დაბადებულ, წარსულში ნასამართლევ ვ.კ.-სა და 1991 წელს დაბადებულ თ.ჩ.-ს ბრალი ცეცხლსასროლი იარაღის და საბრძოლო მასალის მართლსაწინააღმდეგო შეძენა-შენახვასა და ტარებაში ედებათ.\n„დანაშაულები 3-დან 6 წლამდე ვადით თავისუფლების აღკვეთას ითვალისწინებს.\nნივთმტკიცებად ამოღებულია „ნაგანის“ სისტემის ცეცხლსასროლი რევოლვერი, კალაშნიკოვის სისტემის 1 ავტომატური ცეცხლსასროლი იარაღი, „მაკაროვის“ სისტემის ცეცხლსასროლი იარაღი, 2 მჭიდი და 10 საბრძოლო ვაზნა. ცეცხლსასროლი იარაღის და საბრძოლო მასალის მართლსაწინააღმდეგო შეძენა-შენახვა-ტარების ფაქტებზე გამოძიება საქართველოს სისხლის სამართლის კოდექსის 236-ე მუხლის მე-3 და მე-4 ნაწილებით მიმდინარეობს“,- ნათქვამია ინფორმაციაში.","link":"https://www.interpressnews.ge/ka/article/671397-policiam-svanetsa-da-imeretshi-ukanono-cecxlsasroli-iaragi-da-sabrzolo-masala-amoigo-dakavebulia-3-piri/","logo":"https://www.interpressnews.ge/static/img/logofixed.svg","articleDate":"27.08.2021 / 10:12","imgUrl":"https://cdn2.ipn.ge/media/uploads/2021/08-27/iaragi.jpg","important":false,"fileName":"ipn.json","voteCount":0},"27.08.2021 / 16:34":{"source":"ipn","title":"ნათია თურნავა - ბევრი კეთდება და მომავალშიც გაკეთდება, რომ ფოთის პორტმა ღირსეული ადგილი შეიძინოს საქართველოსა და ევროპას შორის მეტი სატრანსპორტო, ფიზიკური და საბორნე კავშირების განვითარებისთვის","text":"ძალიან ბევრი რამ კეთდება და მომავალშიც გაკეთდება, რომ ფოთის პორტი, მისი ინფრასტრუქტურა კიდევ უფრო განვითარდეს და თავისი ღირსეული ადგილი შეიძინოს პირველ რიგში, საქართველოსა და ევროპას შორის უფრო მეტი კავშირურთიერთობის, ფიზიკური, სატრანსპორტო კავშირების, ასევე მეტი და უფრო მეტად რეგულარული საბორნე კავშირების განვითარების თვალსაზრისით საქართველოს, ბულგარეთს, რუმინეთს, უკრაინასა და ზოგადად ევროკავშირს შორის, - ამის შესახებ ეკონომიკისა და მდგრადი განვითარების მინისტრმა ნათია თურნავამ „ქართული ოცნების“ ფოთის მერობის კანდიდატის, ბექა ვაჭარაძის წარდგენაზე განაცხადა.\nნათია თურნავას განცხადებით, თუკი დღეს სრულიად სამართლიანად მთელი საქართველო თავს ვიწონებთ, რომ ვართ სატრანზიტო დერეფანი, ყველაზე მოკლე დამაკავშირებელი ხიდი კავკასიასა და შუა აზიას შორის, ეს პირველ რიგში ფოთისა და ფოთის პორტის, ამ მნიშვნელოვანი საზღვაო კარიბჭის დამსახურებაა.\n„ევროპელ პარტნიორებთან ყველა მაღალი რანგის შეხვედრაზე ვსაუბრობთ და ვმსჯელობთ, როგორ გავხადოთ ეს მიმართულება უფრო მეტად განვითარებული და ხელშესახები. სულ მცირე ნახევარი მილიონი დოლარის საინვესტიციო პროექტები უკვე ხორციელდება ფოთის პორტის აკვატორიაში და რამდენიმე მსხვილი ინვესტორი მუშაობს ამ თვალსაზრისით, მათ შორის ევროპელი ინვესტორები, აშშ-ის საფინანსო ინსტიტუტები, რომ უფრო უკეთ იყოს რეალიზებული ფოთის პორტის, ჩვენი დერეფნის შესაძლებლობები. თქვენთვის, ფოთელებისთვის ეს არის ასობით ახალი სამუშაო ადგილი, უკეთესი ცხოვრების პირობები და მეტი კეთილდღეობა. მადლობა თქვენ იმისთვის, რომ თქვენი მუხლჩაუხრელი შრომით წვლილი შეგაქვთ როგორც რეგიონის, ისე მთლიანად ქვეყნის ლოგისტიკურ განვითარებაში“, - აღნიშნა ნათია თურნავამ.","link":"https://www.interpressnews.ge/ka/article/671488-natia-turnava-bevri-ketdeba-da-momavalshic-gaketdeba-rom-potis-portma-girseuli-adgili-sheizinos-sakartvelosa-da-evropas-shoris-meti-satransporto-pizikuri-da-saborne-kavshirebis-ganvitarebistvis/","logo":"https://www.interpressnews.ge/static/img/logofixed.svg","articleDate":"27.08.2021 / 16:34","imgUrl":"https://cdn2.ipn.ge/media/uploads/2021/07-08/turnava_natia.jpg","important":false,"fileName":"ipn.json","voteCount":0},"27.08.2021 / 16:33":{"source":"ipn","title":"ირაკლი ღარიბაშვილი - ვგმობთ ქაბულში მომხდარ ტერორისტულ თავდასხმას და თანავუგრძნობთ დაღუპულთა ოჯახის წევრებს","text":"ვგმობთ ქაბულში მომხდარ ტერორისტულ თავდასხმას და თანავუგრძნობთ დაღუპულთა ოჯახის წევრებს, - ამის შესახებ საქართველოს პრემიერ-მინისტრი ირაკლი ღარიბაშვილი სოციალურ ქსელ „ტვიტერში“ წერს.\nმთავრობის მეთაურის თქმით, საქართველო ავღანეთიდან ჰუმანიტარული ევაკუაციის მხარდაჭერას გააგრძელებს.\n„საქართველო მტკიცედ გმობს ქაბულში მომხდარ ტერორისტულ თავდასხმას. სამძიმარს ვუცხადებთ ავღანელ და ამერიკელ ხალხს და თანავუგრძნობთ დაღუპულთა ოჯახის წევრებს.\nსაქართველო ავღანეთიდან ჰუმანიტარული ევაკუაციის მხარდაჭერას გააგრძელებს“, - წერს ირაკლი ღარიბაშვილი.","link":"https://www.interpressnews.ge/ka/article/671486-irakli-garibashvili-vgmobt-kabulshi-momxdar-teroristul-tavdasxmas-da-tanavugrznobt-dagupulta-ojaxis-cevrebs/","logo":"https://www.interpressnews.ge/static/img/logofixed.svg","articleDate":"27.08.2021 / 16:33","imgUrl":"https://cdn2.ipn.ge/media/uploads/2021/08-14/garibashvili2_11_59_11.jpg","important":false,"fileName":"ipn.json","voteCount":0},"27.08.2021 / 15:53":{"source":"ipn","title":"ჯუანშერ ბურჭულაძე - საუკეთესოდ გაწვრთნილი და აღჭურვილი თითოეული ბატალიონი ნიშნავს უკეთ დაცულ ქვეყანას","text":"ვაზიანში, საბრძოლო მომზადების ცენტრის ბაზაზე საქართველოს თავდაცვის მზადყოფნის პროგრამის (GDRP-T) საწვრთნელი ფაზის დახურვის ოფიციალური ღონისძიება გაიმართა.\nთავდაცვის სამინისტროს ინფორმაციით, საქართველოს თავდაცვის მინისტრმა ჯუანშერ ბურჭულაძემ სიტყვით გამოსვლისას ქვეყნის თავდაცვისუნარიანობისა და საბრძოლო მომზადების განვითარების პროცესში GDRP-ის მნიშვნელობა ხაზგასმით აღნიშნა და ამერიკელ პარტნიორებს პროგრამის განხორციელებაში შეტანილი წვლილისთვის მადლობა გადაუხადა.\n„თავდაცვის მზადყოფნის პროგრამა ჩვენი მთავარი სტრატეგიული პარტნიორის, ამერიკის შეერთებული შტატების მხარდაჭერით განხორციელებული ისტორიული ინიციატივაა, რომელმაც ჩვენი ჯარის მომზადების დონე სრულიად სხვა სიმაღლეზე აიყვანა. დარწმუნებული ვარ, წლის ბოლომდე ასევე წარმატებით დასრულდება თავდაცვის მზადყოფნის პროგრამის ინსტიტუციონალიზაციის პროცესი. ამ ისტორიული პროგრამის შედეგი უკვე მკაფიოა - სამხედრო მომზადების თვალსაზრისით თვისობრივად ახალ დონეზე აყვანილი ჩვენი სამხედრო ქვედანაყოფები და საერთო ჯამში, მნიშვნელოვნად გაზრდილი საბრძოლო მზადყოფნა. საქართველოს თავდაცვის მზადყოფნის პროგრამა არის იმ უდიდესი მხარდაჭერისა და თანადგომის კიდევ ერთი მაგალითი, რასაც ჩვენი სტრატეგიული პარტნიორი აკეთებს საქართველოსთვის და მისი უსაფრთხოებისათვის. ეს პროგრამა არის საქართველოსა და ამერიკის შეერთებულ შტატებს შორის უმაღლეს ნიშნულზე არსებული თანამშრომლობის მკაფიო გამოხატულება, რომელიც დაფუძნებულია ჩვენს საერთო ინტერესებსა და ღირებულებებზე“,- განაცხადა საქართველოს თავდაცვის მინისტრმა.\nჯუანშერ ბურჭულაძის განცხადებით, საქართველოს თავდაცვის ძალები რეფორმირებისა და ტრანსფორმაციის პროცესს განაგრძობს, „ამ პროცესში კი, პარტნიორების მხარდაჭერა უმნიშვნელოვანესია“.\n„ჩვენ მომავალშიც გავაგრძელებთ ჩვენი ჯარის მომზადების დონის ამაღლებასა და თანამედროვე შესაძლებლობებით აღჭურვის პროცესს, რომლის საფუძვლებიც უკვე შექმნილია. შემუშავებული გვაქვს თავდაცვის ძალების განვითარების გრძელვადიანი, 10-წლიანი გეგმა, სადაც განსაკუთრებული აქცენტი გაკეთდა თავდაცვის შესაძლებლობების განვითარებაზე. ასევე, გრძელდება ინფრასტრუქტურული და ლოჯისტიკური განახლება, სამხედრო მრეწველობის გაძლიერება და სამხედროების დაფასების პოლიტიკა. დარწმუნებული ვარ, რომ ჩვენი გრძელვადიანი პოლიტიკა კიდევ უფრო გააძლიერებს ჩვენი ქვეყნის თავდაცვისუნარიანობას“,- განაცხადა ჯუანშერ ბურჭულაძემ.","link":"https://www.interpressnews.ge/ka/article/671476-juansher-burchulaze-sauketesod-gacvrtnili-da-agchurvili-titoeuli-batalioni-nishnavs-uket-dacul-kveqanas/","logo":"https://www.interpressnews.ge/static/img/logofixed.svg","articleDate":"27.08.2021 / 15:53","imgUrl":"https://cdn2.ipn.ge/media/uploads/2021/08-27/burchuladze.jpg","important":false,"fileName":"ipn.json","voteCount":0},"27.08.2021 / 16:31":{"source":"ipn","title":"ნათია თურნავა - თევზჭერის ინდუსტრიის მხარდასაჭერად დავიწყეთ პროგრამა, რომლის ფარგლებშიც 14 ახალი თევზსაჭერი გემის შეძენა და მოძველებულის ჩანაცვლება ხდება","text":"თევზჭერის ინდუსტრია კიდევ ერთი ტრადიციული დარგია, რომლითაც ფოთი ცნობილია და სწორედ ამ დარგის მხარდაჭერის მიზნით, ჩვენ წამოვიწყეთ მნიშვნელოვანი პროგრამა, რომლის ფარგლებშიც მიმდინარეობს 14 ახალი თევზსაჭერი გემის შეძენა და დღეს არსებული მოძველებული გემების ეტაპობრივი ჩანაცვლება, - ამის შესახებ ეკონომიკისა და მდგრადი განვითარების მინისტრმა ნათია თურნავამ „ქართული ოცნების“ ფოთის მერობის კანდიდატის წარდგენაზე სიტყვით გამოსვლისას განაცხადა.\n„ჩვენ ძალიან ამაყები ვართ, რომ უახლოეს პერიოდში ეს პროგრამა გაგრძელდება და გაძლიერდება. ამაყები ვართ, რომ ქართული დროშა იფრიალებს ჩვენს თევზსაჭერ ფლოტზე და რაც ძალიან მნიშვნელოვანია, ჩვენი მეთევზეები ქართული სეინერებით გავლენ ზღვაში და არა - უცხო ქვეყნის სეინერებით. ამ პროგრამით უკვე შეიქმნა სულ მცირე ახალი 250 სამუშაო ადგილი“, - განაცხადა ნათია თურნავამ.\nმისი თქმით, წელსვე ფოთში გაიხსნა საზღვაო აკადემიის ახალი ფილიალი, სადაც არა მხოლოდ მეზღვაურები, არამედ უფასოდ მოემზადებიან მეთევზეები, რომლებიც ახალ ტექნოლოგიებს დაეუფლებიან.\n„შესაბამისად, ყველაფერს გავაკეთებთ, რომ კიდევ მეტად განვითარდეს ეს დარგი. დღეს შევხვდით მეთევზეებს და პირადად მოვისმინეთ მათი საჭიროებები. პრემიერისგან მივიღეთ მკაფიო დავალებები, მათ შორის ახალი ნავმისადგომის სადგომის აშენებისა და მოწყობის კუთხით, რაც მეთევზეებისთვის ძალიან მნიშვნელოვანია. თუმცა სხვა საჭიროებების მოგვარების მხრივაც დავუდგებით მათ გვერდში“, - განაცხადა ეკონომიკის მინისტრმა.\nნათია თურნავას თქმით, ასევე პრემიერისგან მიღებულია დავალება, რომ ღირსეული ალტერნატიული შეთავაზება წარედგინოთ იმ ადამიანებს, ვინც მსხვილი საპორტო-ლოგისტიკური ცენტრების მშენებლობის ახლოდმებარე არეალში ცხოვრობს და ამით გარკვეულ პრობლემას აწყდება. მინისტრის თქმით, ყველა ასეთი ადამიანის საჭიროება მათ სასიკეთოდ გადაწყდება.","link":"https://www.interpressnews.ge/ka/article/671485-natia-turnava-tevzcheris-industriis-mxardasacherad-davicqet-programa-romlis-parglebshic-14-axali-tevzsacheri-gemis-shezena-da-mozvelebulis-chanacvleba-xdeba/","logo":"https://www.interpressnews.ge/static/img/logofixed.svg","articleDate":"27.08.2021 / 16:31","imgUrl":"https://cdn2.ipn.ge/media/uploads/2021/08-12/turnava.jpg","important":false,"fileName":"ipn.json","voteCount":0},"27.08.2021 / 16:07":{"source":"ipn","title":"პრემიერ-მინისტრი ფოთისა და ხობის მიტროპოლიტს ეწვია","text":"საქართველოს პრემიერ-მინისტრი ირაკლი ღარიბაშვილი ფოთისა და ხობის მიტროპოლიტ გრიგოლ ბერბიჭაშვილს ეწვია.\n“მთავრობის მეთაურმა წმინდა გრიგოლ ღვთისმეტყველის ტაძარი მოილოცა და ეპარქიის რეზიდენცია დაათვალიერა. მეუფე გრიგოლმა პრემიერ-მინისტრი დალოცა და წარმატებები უსურვა”, - ნათქვამია მთავრობის ადმინისტრაციის მიერ გავრცელებულ ინფორმაციაში.","link":"https://www.interpressnews.ge/ka/article/671479-premier-ministri-potisa-da-xobis-mitropolits-ecvia/","logo":"https://www.interpressnews.ge/static/img/logofixed.svg","articleDate":"27.08.2021 / 16:07","imgUrl":"https://cdn2.ipn.ge/media/uploads/2021/08-27/garibashvili_mitropoliti.jpg","important":false,"fileName":"ipn.json","voteCount":0},"27.08.2021 / 15:57":{"source":"ipn","title":"ირაკლი ღარიბაშვილი - ჩვენი მიზანია, თევზჭერა სრულად ქართული ფლოტით ხორციელდებოდეს და თანამედროვე თევზსაჭერმა ბაზამ ხელი შეუწყოს ფოთის ეკონომიკურ განვითარებას","text":"ჩვენი მიზანია, თევზჭერა სრულად ქართული ფლოტით ხორციელდებოდეს და თანამედროვე თევზსაჭერი ბაზა, გახდეს მათ შორის ფოთის ეკონომიკური განვითარების რეალური ხელშემწყობი, - ამის შესახებ საქართველოს პრემიერ-მინისტრმა ირაკლი ღარიბაშვილმა მეთევზეებთან და თევზჭერის ლიცენზიის მფლობელებთან შეხვედრაზე განაცხადა.\nმთავრობის მეთაურის თქმით, ქართული თევზსაჭერი ფლოტის განახლება “ქართული ოცნების” ხელისუფლებაში ყოფნის დროს დაიწყო და აქტიურად გრძელდება.\nპრემიერ-მინისტრმა მეთევზეებისგან და თევზჭერის ლიცენზიის მფლობელებისგან მათი საჭიროებების შესახებ ინფორმაცია მოისმინა. ირაკლი ღარიბაშვილის თქმით, ქართული თევზსაჭერი ფლოტის განახლება “ქართული ოცნების” ხელისუფლებაში ყოფნის დროს დაიწყო და აქტიურად გრძელდება.\n„პროგრამა ქართველ ადგილობრივ მეთევზეებს თანამედროვე სტანდარტის თევზსაჭერი გემების შეძენაში ეხმარება. დღეის მდგომარეობით სულ დაფინანსებულია 13 გემი. აღნიშნული ინვესტიციით 222 სამუშაო ადგილია შექმნილი, ჯამური ინვესტიცია კი 47 586 472 ლარს შეადგენს.\nროგორც მეთევზეებმა შეხვედრისას აღნიშნეს, დამოუკიდებელი საქართველოს ისტორიაში დარგი სახელმწიფოსგან ასეთ მასშტაბურ მხარდაჭერას პირველად იღებს.\nპრემიერ-მინისტრის განცხადებით, თევზჭერის დარგის განვითარებას სახელმწიფო მომავალშიც შეუწყობს ხელს, რამდენადაც ის უმნიშვნელოვანესია, როგორც ფოთისთვის, ისე რეგიონისა და ქვეყნისთვის.\n“მეთევზეებმა პრემიერ-მინისტრს მხარდამჭერი პროგრამებისთვის მადლობა გადაუხადეს და განაცხადეს, რომ არსებული გემებით თევზჭერის კვოტის სრულად ათვისება ვერ ხერხდებოდა და ქართველი ლიცენზიანტები იძულებულნი იყვნენ, უცხო ქვეყნის კუთვნილი ნაქირავები გემებით ემუშავათ.\nთევზმჭერი ფლოტის განახლება, ახალი სამუშაო ადგილების შექმნასთან ერთად, ხელს შეუწყობს დარგში თანამედროვე ტექნოლოგიების დანერგვას, თევზჭერის პროდუქტების ასორტიმენტისა და გაყიდვების გეოგრაფიის ზრდას. პროექტის ფარგლებში გაცემული სესხის მოცულობამ 46,4 მილიონი ლარი შეადგინა, ხოლო ჯამური ინვესტიციის რაოდენობა - 47,5 მილიონ ლარს აჭარბებს”, - აღნიშნულია მთავრობის მიერ გავრცელებულ ინფორმაციაში.\nშეხვედრაზე პრემიერ-მინისტრთან ერთად, პარლამენტის თავმჯდომარე კახა კუჭავა, ვიცე-პრემიერი, გარემოს დაცვის და სოფლის მეურნეობის მინისტრი ლევან დავითაშვილი, ეკონომიკისა და მდგრადი განვითარების მინისტრი ნათია თურნავა, რეგიონული განვითარებისა და ინფრასტრუქტურის მინისტრი ირაკლი ქარსელაძე და ფოთის, ხობის და სენაკის მაჟორიტარი დეპუტატი ირაკლი ხახუბია იმყოფებოდნენ.","link":"https://www.interpressnews.ge/ka/article/671477-irakli-garibashvili-chveni-mizania-tevzchera-srulad-kartuli-plotit-xorcieldebodes-da-tanamedrove-tevzsacherma-bazam-xeli-sheucqos-potis-ekonomikur-ganvitarebas/","logo":"https://www.interpressnews.ge/static/img/logofixed.svg","articleDate":"27.08.2021 / 15:57","imgUrl":"https://cdn2.ipn.ge/media/uploads/2021/08-27/garibashvili_tevzi.jpg","important":false,"fileName":"ipn.json","voteCount":0},"27.08.2021 / 18:09":{"source":"ipn","title":"„ლელომ“ საგარეჯოს მერობის კანდიდატად ეკატერინე ქვლივიძე წარადგინა","text":"პოლიტიკურმა პარტიამ „ლელო საქართველოსთვის\" საგარეჯოს მერობის კანდიდატად ეკატერინე ქვლივიძე წარადგინა.\n„მე მინდა წარმოგიდგინოთ ჩვენი პარტიის, „ლელო საქართველოსთვის\" მერობის კანდიდატი საგარეჯოში - ეკატერინე ქვლივიძე. არაჩვეულებრივი ახალგაზრდა ქალი, ადამიანი, რომელიც დამოუკიდებელი საქართველოს ისტორიაში გახლავთ ერთადერთი სამხედრო მფრინავი. მე მისი ვაჟკაცობის, მისი შრომისუნარიანობის, მისი პატიოსნების ძალიან დიდი იმედი მაქვს, როგორც ათასობით საგარეჯოელს, რადგან სწორედ ასეთი ადამიანი გაუძღვება საგარეჯოს ძალიან სერიოზული პროგრესისა და აღორძინებისკენ.\nმინდა გითხრათ, რომ ეს არჩევნები, რომელსაც ახლა ჩვენ მთელი საქართველო ველოდებით, არის გადამწყვეტი არჩევნები არა მხოლოდ ადგილობრივი კანდიდატებისთვის, საკრებულოებისთვის, მერობის კანდიდატებისთვის, ეს არის პრაქტიკულად ტესტი, რეფერენდუმი იმისა, თუ როგორ ქვეყანაში ვიცხოვრებთ ჩვენ ხვალ. ამისათვის მე მოვუწოდებ ყველას, მთავარია გავისტუმროთ ერთპარტიული მმართველობა, გავისტუმროთ „ქართული ოცნება\". დაუჭირეთ მხარი ნებისმიერ ოპოზიციურ პარტიას.\nჩვენ უნდა გადავიდეთ მრავალპარტიულ მმართველობაზე, ჩვენ მივაღწევთ ამას აუცილებლად და დავამარცხებთ „ქართულ ოცნებას\", გადავალთ მრავალპარტიულ მმართველობაზე და ჩავატარებთ სრულად პროპორციულ არჩევნებს მომავალ წელს. ქვეყანას აუცილებლად ეყოლება კოალიციური მთავრობა, მთავრობა, რომელიც ამ ქვეყანას ამოიყვანს ჭაობიდან, ჭაობიდან, რომელშიც „ქართულმა ოცნებამ\" და მათმა მმართველობამ შეიყვანა.\nდამთავრდა „ოცნების\" დრო, საქმის დრო დაიწყო. უნდა დასრულდეს ჭაობი და ასპარეზზე შემოვიდეს ახალი ძალა, ახალი სახეები და საქმიანი ადამიანები“, - განაცხადა მამუკა ხაზარაძემ.\n ","link":"https://www.interpressnews.ge/ka/article/671512-lelom-sagarejos-merobis-kandidatad-ekaterine-kvlivize-caradgina/","logo":"https://www.interpressnews.ge/static/img/logofixed.svg","articleDate":"27.08.2021 / 18:09","imgUrl":"https://cdn2.ipn.ge/media/uploads/2021/08-27/xazaradze.jpg","important":false,"fileName":"ipn.json","voteCount":0},"27.08.2021 / 18:06":{"source":"ipn","title":"პარტია „საქართველოსთვის“ წევრი -  მას შემდეგ, რაც შევუერთდი გიორგი გახარიას გუნდს, ხელისუფლებამ ძალოვანი უწყებების საშუალებით დაიწყო ზეწოლა","text":"მას შემდეგ, რაც შევუერთდი გიორგი გახარიას გუნდს, ხელისუფლებამ ძალოვანი უწყებების საშუალებით დაიწყო ზეწოლა ჩემზე და ჩემს გარემოცვაზე, ახლობლებზე თუ პარტიის მხარდამჭერებზე. ზეწოლას ახორციელებენ სხვადასხვა მეთოდებით, ზოგ შემთხვევაში აჩერებენ ადამიანებს და უჩხრეკენ ავტომობილებს, ზოგ შემთხვევაში „ფეისბუქ ლაიქის“ გამო უშვებენ სამსახურიდან, - ამის შესახებ პარტია „საქართველოსთვის“ თელავის რეგიონული ორგანიზაციის ხელმძღვანელმა გიგა ორკოდაშვილმა განაცხადა.\n„ახლა დაიწყო ახალი ტენდენცია ჩვენს მხარდამჭერებზე და ახლობლებზე, იმ ადამიანებზე, ვისაც კუთვნილი მიწის ნაკვეთი გაფორმებული აქვთ სპორადული რეგისტრაციის გზით, იბარებენ საკანონმდებლო ორგანოებში და ახორციელებენ ზეწოლას - მათი და ჩემს მიმართ არარსებული საქმეების შეკერვის მიზნით, როგორც ჩვენთვის ცნობილია მსგავსი ფაქტები დაფიქსირდა სხვადასხვა რეგიონშიც.\n​მაშინ, როდესაც მე შევუერთდი გიორგი გახარიას გუნდს და დავიწყე პოლიტიკური აქტიურობა, ჩემს გარემოცვაში, როგორც აღინიშნა ახლობლებში, უბრალოდ მხარდამჭერებში დაიწყო ძალიან დიდი ზეწოლა, რაც მაძლევს საფუძველს, რომ ეს დაკავშირებულია ჩემს პოლიტიკურ აქტიურობასთან და მაგალითად დღეს, სრულიად უსაფუძვლოდ დაურეკეს ჩემს ძმას სუს-იდან და სთხოვენ ჩასვლას მათთან გაურკვეველი მიზეზების გამო, რომ იკითხა რატომ - უთხრეს, რომ ჩასულიყო და მერე გასცემდნენ პასუხს.\nმინდა მივმართო მათ, რომ ამით ვერ შეგვაშინებენ, ეს ნანახი გვაქვს 2011-2012 წლებში და ყველამ კარგად ვიცით რითიც მთავრდება, ჩვენ გავაგრძელებთ ბრძოლას საქართველოსთვის და აუცილებლად თითოეული ასეთი ფაქტი გამოტანილი იქნება სააშკარაოზე“, - განაცხადა გიგა ორკოდაშვილმა.","link":"https://www.interpressnews.ge/ka/article/671510-partia-sakartvelostvis-cevri-mas-shemdeg-rac-shevuertdi-giorgi-gaxarias-gunds-xelisuplebam-zalovani-ucqebebis-sashualebit-daicqo-zecola/","logo":"https://www.interpressnews.ge/static/img/logofixed.svg","articleDate":"27.08.2021 / 18:06","imgUrl":"https://cdn2.ipn.ge/media/uploads/2021/08-27/gaxariaa.jpg","important":false,"fileName":"ipn.json","voteCount":0},"27.08.2021 / 18:11":{"source":"ipn","title":"კახეთის რეგიონში, სეტყვისგან დაზარალებული აგროდაზღვევის სახელმწიფო პროგრამის ბენეფიციარების ზარალის დათვლა დაწყებულია","text":"კახეთის რეგიონში, სეტყვისგან დაზარალებული აგროდაზღვევის სახელმწიფო პროგრამის ბენეფიციარების ზარალის დათვლა დაწყებულია. ამის შესახებ ინფორმაციას სოფლის განვითარების სააგენტო ავრცელებს.\nმათივე ცნობით, სადაზღვევო კომპანიების წარმომადგენლების მიერ ზარალის დათვლის პროცესი მიმდინარეობს.\n„26 აგვისტოს ძლიერმა სეტყვამ კახეთის რეგიონი დააზარალა. 27 აგვისტოს 16:00 საათის მონაცემებით, სახელმწიფო დაზღვევის ბენეფიციარების მხრიდან სადაზღვევო კომპანიებში შესულია 1,700-ზე მეტი შეტყობინება დაზიანებული ფართობი 1,200 ჰექტარზე მეტს შეადგენს. აგროდაზღვევის სახელმწიფო პროგრამის ბენეფიციარების შეტყობინებები ზარალის დადგომიდან 24 საათის განმავლობაში მიიღება როგორც სადაზღვევო კომპანიების, ასევე სოფლის განვითარების სააგენტოს ნომერზე 1501. პროცესში ჩართულია სოფლის განვითარების სააგენტოს რეგიონული სამსახურები. შეტყობინებების მიღების პროცესის პარალელურად, სადაზღვევო კომპანიების წარმომადგენლების მიერ მიმდინარეობს ზარალის დათვლის პროცესი.\nიმის გათვალისწინებით, რომ რთველი აქტიურ ფაზაში შედის და, მნიშვნელოვანია, არ შეფერხდეს ყურძნის კრეფის პროცესი, სადაზღვევო კომპანიის წარმომადგენლის ადგილზე მისვლამდე, მევენახე ფერმერს შეუძლია აიღოს მოსავალი, რისთვისაც საჭიროა, შეტყობინება განხორციელდეს სადაზღვევო კომპანიაში და გაფორმდეს შესაბამისი შეთანხმება”, - აღნიშნულია ინფორმაციაში.","link":"https://www.interpressnews.ge/ka/article/671513-kaxetis-regionshi-setqvisgan-dazaralebuli-agrodazgvevis-saxelmcipo-programis-benepiciarebis-zaralis-datvla-dacqebulia/","logo":"https://www.interpressnews.ge/static/img/logofixed.svg","articleDate":"27.08.2021 / 18:11","imgUrl":"https://cdn2.ipn.ge/media/uploads/2021/08-27/agro_18_12_15.jpg","important":false,"fileName":"ipn.json","voteCount":0},"27.08.2021 / 18:05":{"source":"ipn","title":"შალვა პაპუაშვილი - ირაკლი კობახიძე არის მთავარი ადამიანი ამ არჩევნების დროს","text":"ირაკლი კობახიძე არის მთავარი ადამიანი ამ არჩევნების დროს,- ამის შესახებ „ქართული ოცნების“ წევრმა შალვა პაპუაშვილმა ჟურნალისტებს განუცხადა, რითაც უპასუხა კითხვას, რატომ არ აქტიურობს ირაკლი კობახიძე მმართველი გუნდის წინასაარჩევნო კამპანიაში.\nროგორც პაპუაშვილმა აღნიშნა, კობახიძე მმართველი გუნდის ლიდერია.\n„ირაკლი კობახიძე გახლავთ „ქართული ოცნების“ თავმჯდომარე და საარჩევნო კამპანიის შტაბის თავმჯდომარე. ამიტომ ის არის მთავარი ადამიანი ამ არჩევნების დროს, მათ შორის რამდენიმე დღის წინ იხილეთ ირაკლი კობახიძე კომენტარებით. ასე რომ, ირაკლი კობახიძე არის ჩვენი გუნდის ლიდერი“,- განაცხადა პაპუაშვილმა.","link":"https://www.interpressnews.ge/ka/article/671509-shalva-papuashvili-irakli-kobaxize-aris-mtavari-adamiani-am-archevnebis-dros/","logo":"https://www.interpressnews.ge/static/img/logofixed.svg","articleDate":"27.08.2021 / 18:05","imgUrl":"https://cdn2.ipn.ge/media/uploads/2021/05-15/papuashvili_18_26_32.jpg","important":false,"fileName":"ipn.json","voteCount":0},"27.08.2021 / 17:42":{"source":"ipn","title":"შალვა პაპუაშვილი „ნაცმოძრაობის“ კვლევაზე - უბრალოდ ხდება მანიპულაცია და რიცხვების შეთხზვა, გავიხსენოთ წინა არჩევნები, ყოველ ჯერზე ატყუებენ საკუთარ ამომრჩეველს","text":"ფაქტია, რომ უბრალოდ ხდება მანიპულაცია და რიცხვების შეთხზვა, გავიხსენოთ წინა არჩევნები, ყოველ ჯერზე ატყუებენ საკუთარ ამომრჩეველს და აგულიანებენ ასეთი სახის კვლევებით, - ამის შესახებ „ქართული ოცნების“ ერთ-ერთმა ლიდერმა, შალვა პაპუაშვილმა „ნაციონალური მოძრაობის“ კვლევაზე საუბრისას განაცხადა.\nპაპუაშვილის განცხადებით, ოპოზიციური პარტიისაგან განსხვავებით „ქართული ოცნების“ კვლევაში ბევრი ადამიანი მონაწილეობს, რაც „მაღალვალიდურობის შესაძლებლობას იძლევა“.\n„საინტერესოა, რომ მათ გამოაქვეყნეს ოთხი ქალაქი და მომდევნო დღეს გამოაქვეყნეს ზუგდიდის შედეგი, სადაც ასევე „ნაციონალური მოძრაობა“ იმარჯვებს. მათ განაცხადეს, რომ ჰქონდათ ეს მონაცემები, თუმცა თავს იკავებდნენ გამოქვეყნებისგან, რაც არ არის დამაჯერებელი. თუ ჰქონდათ მონაცემები, რომ იმარჯვებენ და პირველ ადგილზე გადიან ზუგდიდში, რატომ არ გამოაქვეყნეს ერთი დღით ადრე? ფაქტია, რომ უბრალოდ ხდება მანიპულაცია და რიცხვების შეთხზვა. გავიხსენოთ წინა არჩევნები, ყოველ ჯერზე საკუთარ ამომრჩეველს ატყუებენ და აგულიანებენ ასეთი სახის კვლევებით, რაც არის ყველაზე სამწუხარო. მორიგ ჯერზე, თავად „ნაციონალური მოძრაობის“ ამომრჩეველი იქნება იმედგაცრუებელი, რადგანაც ნახავს, რომ მოატყუეს. რაც შეეხება ჩვენს კვლევებს, 3000 ადამიანი არის ხოლმე გამოკითხული, რაც მის მაღალვალიდურობის შესაძლებლობას იძლევა, საბოლოო ჯამში, არჩევნები ერთ თვეში იქნება და ყველა ვნახავთ რა შედეგი დადგება“, - აღნიშნა შალვა პაპუაშვილმა.\n ","link":"https://www.interpressnews.ge/ka/article/671507-shalva-papuashvili-nacmozraobis-kvlevaze-ubralod-xdeba-manipulacia-da-ricxvebis-shetxzva-gavixsenot-cina-archevnebi-qovel-jerze-atqueben-sakutar-amomrchevels/","logo":"https://www.interpressnews.ge/static/img/logofixed.svg","articleDate":"27.08.2021 / 17:42","imgUrl":"https://cdn2.ipn.ge/media/uploads/2021/05-22/papuashvili_shalvaaa.jpg","important":false,"fileName":"ipn.json","voteCount":0},"27.08.2021 / 18:07":{"source":"ipn","title":"ამირან გამყრელიძე - მომავალი სამი თვის განმავლობაში საქართველოში მთავარი სიტყვა უნდა იყოს აცრა, აცრა, აცრა","text":"მომავალი სამი თვის განმავლობაში საქართველოში მთავარი სიტყვა უნდა იყოს აცრა, აცრა, აცრა, - ამის შესახებ დაავადებათა კონტროლის ეროვნული ცენტრის დირექტორმა ამირან გამყრელიძემ მედია ვებინარზე განაცხადა.\nამირან გამყრელიძის თქმით, დაავადებათა კონტროლის ცენტრი მუშაობს, რომ დიდი ორგანიზაციების სია, სადაც თანამშრომლების 80% იქნება ვაქცინირებული, გამოაქვეყნოს, რათა საზოგადოებამ ნახოს ამ დაწესებულებების მაღალი სამოქალაქო პასუხისმგებლობა.\n„ბევრია ჩვენთან ინოვაციები, რომ ჩვენი სპეციალური სიგელები და საჩუქრები დამზადდეს. ბევრ ორგანიზაციებთან გვაქვს დისტანციური შეხვედრები. გვაქვს სია ყველა დიდი ორგანიზაციის, სადაც 1000-ზე მეტი ადამიანია დასაქმებული და ყველას შევხვდებით ყოველდღიურად, რათა დავარწმუნოთ ეს ადამიანები, რომ პანდემიის დამთავრების გზა აცრაზე გადის. ამიტომ მედიასაც მოგიწოდებთ, რომ თქვენს ტელევიზიებში, რედაქციებში და ასე შემდეგ, მაქსიმალურად ბევრი იყოს აცრილი. კიდევ ერთხელ ვამბობ, მომავალი სამი თვის განმავლობაში საქართველოში მთავარი სიტყვა უნდა იყოს აცრა, აცრა, აცრა.\nდაავადებათა კონტროლის ცენტრიც ვმუშაობთ, რომ სპეციალური დიდი ორგანიზაციებისთვის, სადაც 80% იქნება აცრილი, გამოვაქვეყნოთ ამ ორგანიზაციების სია, რათა ყველასთვის ხელმისაწვდომი იყოს და ნახონ, ეს ორგანიზაციები როგორი სამოქალაქო პასუხისმგებლობით უდგებიან ამ საკითხს და ცრიან თავის თანამშრომლებს. მაგალითად, ჩვენი, დაავადებათა კონტროლის ცენტრის თანამშრომლების 79% არის აცრილი და გვინდა, რომ 15 სექტემბრისთვის 90%-ზე და ასე ავიდეთ და ავიდეთ, შეჯიბრობითობა იყოს სხვადასხვა რეგიონებს, დაწესებულებებს, სკოლებსა და მუნიციპალიტეტებს შორის, ეს ყველაფერი გამოქვეყნდეს. ამავე დროს კერძო სექტორს მივმართეთ სერიოზული წინადადებებით, რომ ინიციატივები და სხვადასხვა წამახალისებელი ღონისძიებები, ლატარიაზე რაც ვისაუბრეთ ამ ტიპის, შეუძლიათ უკვე არა მთლიანად ქვეყნის მასშტაბით, არამედ თვითონ ორგანიზაციის მასშტაბით გაკეთდეს ასეთი. ყველაფერი წამახალისებელი უნდა იყოს იმისთვის, რომ რაც შეიძლება მეტი მოსახლეობა აიცრას. ვიცით, რომ 60%-იანი სამიზნე გვაქვს წელს მოზრდილი მოსახლეობის, მაგრამ არ გამოვრიცხავ თუ სექტემბერში კარგად ვიმუშავებთ, ამ სამიზნის თამასამ კიდევ ზევით აიწიოს, რადგან ეს შტამი, რომელიც ცირკულირებს, არის ძალიან ვერაგი“, - განაცხადა გამყრელიძემ.","link":"https://www.interpressnews.ge/ka/article/671511-amiran-gamqrelize-momavali-sami-tvis-ganmavlobashi-sakartveloshi-mtavari-sitqva-unda-iqos-acra-acra-acra/","logo":"https://www.interpressnews.ge/static/img/logofixed.svg","articleDate":"27.08.2021 / 18:07","imgUrl":"https://cdn2.ipn.ge/media/uploads/2021/06-08/gamyrelidze2.jpg","important":false,"fileName":"ipn.json","voteCount":0},"27.08.2021 / 18:23":{"source":"ipn","title":"„ალდაგმა“ კახეთში სეტყვის შედეგად მიყენებულ ზარალზე მუშაობა დაიწყო","text":"სადაზღვევო კომპანია „ალდაგის“ განცხადებით, გუშინ ძლიერი სეტყვის შედეგად კახეთში მოსავლის დიდი ნაწილი დაზიანდა ან სრულად განადგურდა. სეტყვამ ახმეტის, გურჯაანის, თელავის, ლაგოდეხის, სიღნაღისა და ყვარლის მუნიციპალიტეტები დააზიანა. მათივე ცნობით, „ალდაგში“ შემოსულია 850-მდე შეტყობინება ზარალის თაობაზე.\nროგორც „ალდაგის“ მიერ გავრცელებულ ინფორმაციაშია აღნიშნული, განსაკუთრებით დაზიანდა ყვარლის რაიონი, საიდანაც მხოლოდ ალდაგის მომხმარებლებს შორის 430 ფერმერი დაზარალდა. „ალდაგის“ გუნდი უკვე მუშაობს ზიანის აღწერაზე.\nსადაზღვევო კომპანია „ალდაგი“ ერთ-ერთი ლიდერია აგროდაზღვევის სფეროში. ის 2014 წლიდანვე ჩართულია სახელმწიფო აგროდაზღვევის პროგრამაში და დღემდე ფერმერებისთვის 20 მილიონ ლარამდე თანხა აქვს ანაზღაურებული.\n„გუშინ მომხდარი სეტყვის შედეგად მიყენებული ზიანი საკმაოდ მასშტაბურია. ძირითადად ვაზი და ერთწლოვანი კულტურები დაზიანდა. ჩვენი ადგილობრივი და ცენტრალური ოფისები აქტიურად მუშაობენ, რომ დროულად შევძლოთ რეგიონის დახმარება“,- განაცხადა „ალდაგის“ აგროდაზღვევის მიმართულების კოორდინატორმა ივანე ბუჯიაშვილმა.\nსეტყვა სოფლის მეურნეობაში ერთ-ერთი ყველაზე გავრცელებული რისკია. გლეხებს მოსავლის დაზღვევა „ალდაგში“ ნებისმიერ დროს შეუძლიათ. სახელმწიფო პროგრამის დახმარებით, გლეხებს დაზღვევის რეალური ღირებულების ნახევრის ან 30%-ის გადახდა უწევთ.","link":"https://www.interpressnews.ge/ka/article/671517-aldagma-kaxetshi-setqvis-shedegad-miqenebul-zaralze-mushaoba-daicqo/","logo":"https://www.interpressnews.ge/static/img/logofixed.svg","articleDate":"27.08.2021 / 18:23","imgUrl":"https://cdn2.ipn.ge/media/uploads/2021/08-27/agrodazgveva.jpg","important":false,"fileName":"ipn.json","voteCount":0},"27.08.2021 / 18:20":{"source":"ipn","title":"გიგა გაბელაია - მზად ვარ, „ქართულ ოცნებასთან“ ერთად გავაგრძელო  საკუთარი ქვეყნისა  და მხარის წარმატებაზე ზრუნვა","text":"გვაქვს რეალისტური გეგმა, რომ აბაშა კიდევ უფრო გალამაზდეს, გამწვანდეს, გაუმჯობესდეს საერთო სოციალური ფონი, ხელი შევუწყოთ სხვადასხვა სახის ეკონომიკური საქმიანობის განვითარებას, რაც, პირველ რიგში აქ მცხოვრები ადამიანების ფინანსურ კეთილდღეობაზე აისახება. ეჭვი არ მეპარება, რომ აბაშა კვლავ სწორ არჩევანს გააკეთებს, - განაცხადა „ქართული ოცნების“ აბაშის მერობის კანდიდატმა გიგა გაბელაიამ წარდგენაზე.\nმისი თქმით, ხელისუფლებაში ,,ქართული ოცნების“ მოსვლამდე, აბაშა ფაქტობრივად უპატრონოდ იყო მიტოვებული, მოსახლეობაში არ არსებობდა მომავლის იმედი, მუნიციპალიტეტში კი სრული უძრაობა იყო გამეფებული. მსგავსი მემკვიდრეობის ფონზე, დღეს ერთი შეხედვით ჩანს, რომ ყველა მიმართულებით რადიკალურად განსხვავებული სურათია.\n„ჩვენმა პოლიტიკურმა გუნდმა რეალური შესაძლებლობა მომცა, რომ ჩემი ხედვები, ფიქრები და მიზნები პრაქტიკაში განვახორციელო. დიდი პატივი და კიდევ უფრო დიდი პასუხისმგებლობაა, ემსახურებოდე ლაღ, ერთმანეთზე უანგაროდ შეყვარებულ, მშრომელ და პატრიოტ ადამიანებს, გქონდეს მშობლიურ მხარეზე ზრუნვის შესაძლებლობა. ხელისუფლებაში ,,ქართული ოცნების“ მოსვლამდე, აბაშა, ფაქტობრივად, უპატრონოდ იყო მიტოვებული, მოსახლეობაში არ არსებობდა მომავლის იმედი, მუნიციპალიტეტში კი სრული უძრაობა იყო გამეფებული. მსგავსი მემკვიდრეობის ფონზე, დღეს ერთი შეხედვით ჩანს, რომ აბსოლუტურად ყველა მიმართულებით რადიკალურად განსხვავებული სურათია და მნიშვნელოვან პროგრესსაც მივაღწევთ. ამ ყველაფრის შემოქმედი ჩვენი პოლიტიკური გუნდია და მზად ვარ, ახლა უკვე ჩემთვის სრულიად ახალ ამპლუაში, ,,ქართულ ოცნებასთან’’ ერთად გავაგრძელო საკუთარი ქვეყნისა და მხარის წარმატებაზე ზრუნვა. მიუხედავად იმისა, თუ სად ვსაქმიანობდი, ჩემთვის მთავარი ამოსავალი წერტილი საქართველოსა და ქართველი ხალხის ინტერესები იყო. გამარჯვების შემთხვევაში, ოქტომბრიდან, ჩემს გუნდთან ერთად, გაათმაგებული ენერგიით განვაგრძობ საქმიანობას ჩვენი აბაშისა და აბაშელების საკეთილდღეოდ. დარწმუნებული ვარ გამარჯვებაში და ზუსტად ვიცი, რომ მომდევნო 4 წლის განმავლობაში, ერთად, თქვენი აქტიური ჩართულობით განვახორციელებთ იმ გეგმებს, რომლებიც ჩვენს მუნიციპალიტეტს შეუქცევადი განვითარების რელსებზე დააყენებს. ერთად აუცილებლად გავიმარჯვებთ - განაცხადა გიგა გაბელაიამ.\nმერობის კანდიდატმა აბაშის მაჟორიტარი დეპუტატობის კანდიდატები წარადგინა. ესენი არიან: დავით ცანავა, დიმიტრი ვერულაშვილი, დავით გაბუნია, ბაქარ შელია, ბენია პიტავა, გია მიგინეიშვილი, ზაზა ალასანია, მურთაზ ჯალაღონია, იაგო თოდუა, გია კუცია.","link":"https://www.interpressnews.ge/ka/article/671515-giga-gabelaia-mzad-var-kartul-ocnebastan-ertad-gavagrzelo-sakutari-kveqnisa-da-mxaris-carmatebaze-zrunva/","logo":"https://www.interpressnews.ge/static/img/logofixed.svg","articleDate":"27.08.2021 / 18:20","imgUrl":"https://cdn2.ipn.ge/media/uploads/2021/08-27/gabelai_18_21_45.jpg","important":false,"fileName":"ipn.json","voteCount":0},"27.08.2021 / 18:15":{"source":"ipn","title":"ლევან დავითაშვილი - იმედი მაქვს, რომ აბაშა დაგვიჭერს მხარს მომავალშიც, რათა გავაგრძელოთ ერთად დაწყებული საქმის კეთება","text":"ვიცე-პრემიერმა, გარემოს დაცვისა და სოფლის მეურნეობის მინისტრმა ლევან დავითაშვილმა, „ქართული ოცნების\" აბაშის მერობის კანდიდატის, გიგა გაბელიას წარდგენის ღონისძიებაზე, აგრარული დარგის მიმართულებით სახელმწიფოს მხრიდან მხარდამჭერი პროექტების შესახებ საუბრისას, აღნიშნა, რომ სამეგრელოს რეგიონში, მათ შორის აბაშის მუნიციპალიტეტში, მოსახლეობის თითქმის ნახევარი სოფლის მეურნეობაშია დასაქმებული. შესაბამისად, სოფლის მეურნეობიდან მიღებული შემოსავალი განსაკუთებით მნიშვნელოვანია იმისთვის, რომ თითოეული ოჯახი იყოს ეკონომიკურად ძლიერი.\n„აბაშის მუნიციპალიტეტში გვაქვს სასოფლო-სამეურნეო სავარგულები, რომელიც უნდა ავითვისოთ და უფრო მეტი ღირებულება შევქმნათ თითოეულ ჰექტარზე. შესაბამისად, სახელმწიფომ, უნდა გააკეთოს ყველაფერი, რომ თქვენს ინიციატივებს მხარი დაუჭიროს. ეს არის ჩვენი პოლიტიკა. 2012 წლიდან სოფლის მეურნეობა პრიორიტეტად გამოვაცხადეთ და ეს არ ყოფილა ფუჭი სიტყვები. ამის შემდეგ, ჩვენ დავიწყეთ სოფლის მეურნეობის დაფინანსება, მაგრამ არა სახელმწფიო საწარმოების შექმნის დაფინანსება და თქვენი ინიციატივებისთვის კონკურენციის გაწევა, არამედ, თითოეული ფერმერის კონკრეტული, კერძო ინიციატივის მხარდაჭერა. 50 მლნ-იანი საბანკო პორტფელი, რაც სოფლის მეურნეობის დაფინანსების მთელი ოდენობა იყო 2012 წლისთვის, გავზარდეთ და დღეს ის 2 მლრდ ლარს გადააჭარბებს. სახელმწიფომ ასეულობით მლნ ლარი თანადაფინანსება მოახდინა საპროცენტო განაკვეთის იმისათვის, რომ ეს საკრედიტო რესურსი ყოფილიყო შეღავათიანი, ფაქტობრივად უფასო. თქვენ რა კრედიტსაც იღებთ, იმას აბრუნებთ და ამით შეგიძლიათ სოფლის მეურნეობა განავითაროთ. შეღავათიანი აგროკრედიტი იყო პირველი ნაბიჯი, \"ქართული ოცნების\" დაპირება, რომელიც ჩვენ შევასრულეთ და, ვფიქრობ, რომ ამან მოგვცა ის შედეგი, რომელსაც ყველა ვხედავთ სოფლის მეურნეობაში - ეს არის გაზრდილი შემოსავლები სოფლის მეურნეობაში, დამატებით ღირებულება. გარდა ამისა, თითოეულ მიმართულებაში ჩვენ შემოვიტანეთ საგრანტო დაფინანსება; დავიწყეთ ისეთი პროგრამების განხორციელება, როგორიცაა დანერგე მომავალი და გულისხმობს გრანტებს ახალი ბაღების გაშენებისთვის”, - განაცხადა ლევან დავითაშვილმა.\nროგორც მინისტრმა აღნიშნა, სახელმწიფო პირველად წარმოებასთან ერთად, გააგრძელებს თანადაფინანსებას შემნახველი მეურნეობების, სამაცივრე მეურნეობების, გადამმუშავებელი საწარმოების მიმართულებით, რომლებიც დაასაქმებს მოსახლეობას და შექმნის დოვლათს თითოეულ მუნიციპალიტეტში.\nმინისტრმა სასოფლო-სამეურნეო მექანიზაციის თანადაფინანსების პროექტზეც ისაუბრა, რომელიც პრემიერ-მინისტრის ინიციატივით და მხარდაჭერით მიმდინარე წლიდან ამოქმედდება და მისი განხორციელებისთვის 50 მლნ ლარი დაიხარჯება.\n„საგრანტო თანადაფინანსებით თქვენ საშუალება მოგეცემათ ახალი ტექნიკა შეიძინოთ ეს იქნება მცირე გაბარიტიანი, საშუალო თუ მსხვილ მაშტაბიანი ტექნიკა ან ნებისმიერი იმპლემენტი. ის, რაც გაგიადვილებთ შრომას და უფრო კონკურენტუნარიანს გახდის ჩვენ სოფლის მეურნეობას”, - აღნიშნა ლევან დავითაშვილმა.\nგარემოს დაცვისა და სოფლის მეურნეობის მინისტრმა დარგის 10 წლიანი განვითარების გეგმაზეც ისაუბრა და აღნიშნა, რომ საქართველო უნდა გახდეს თვითკმარი ქვეყანა.\n„ჩვენი თავი ჩვენ თვითონ უნდა გამოვკვებოთ, დამატებითი წვლილი შევიტანოთ ეკონომიკის განვითარებაში. ამაზე გვაქვს მკაფიო ორიენტირები, კონკრეტული ინდიკატორები და, როგორც ყოველთვის, აქაც ვართ პასუხისმგებლიანები და ანგარიშვალდებულები. ამ ანგარიშს ჩაგაბარებთ წლიდან წლამდე, თუ რას მივაღწევთ. მაგრამ მივაღწევთ იმ შემთხვევაში, თუ იქნება თქვენი მხარდაჭერა. ამიტომ კიდევ ერთხელ მადლობას გიხდით იმისთვის, რომ წლების განმავლობაში გვიჭერდით მხარს, გვაძლევდით საშუალებას, რომ ერთად გვეკეთებინა საქმე. იმედი მაქვს, რომ აბაშა დაგვიჭერს მხარს მომავალშიც, რათა გავაგრძელოთ ერთად დაწყებული საქმის კეთება”, - განაცხადა ლევან დავითაშვილმა.","link":"https://www.interpressnews.ge/ka/article/671514-levan-davitashvili-imedi-makvs-rom-abasha-dagvichers-mxars-momavalshic-rata-gavagrzelot-ertad-dacqebuli-sakmis-keteba/","logo":"https://www.interpressnews.ge/static/img/logofixed.svg","articleDate":"27.08.2021 / 18:15","imgUrl":"https://cdn2.ipn.ge/media/uploads/2021/08-27/levan_davitashvili.jpg","important":false,"fileName":"ipn.json","voteCount":0},"27.08.2021 / 18:24":{"source":"ipn","title":"წინასაარჩევნო კამპანიის ფარგლებში, ქედის მუნიციპალიტეტში მოსახლეობასთან შეხვედრები გრძელდება","text":"წინასაარჩევნო კამპანიის ფარგლებში, ქედის მუნიციპალიტეტში მოსახლეობასთან შეხვედრები გრძელდება. ამჯერად, ქედის მერობის კანდიდატი როლანდ ბერიძე ზვარისა და ზესოფლის ადგილობრივ მოსახლეობას შეხვდა. ამის შესახებ ინფორმაციას “ქართული ოცნება” ავრცელებს.\nბერიძის განცხადებით, ხალხთან შეხვედრების დროს მმართველი ძალის მიმართ კეთილგანწყობა იგრძნობა.\n„მნიშვნელოვანია რომ მოსახლეობა სწორად და ადეკვატურად აფასებს ჩვენი გუნდის მიერ წლების განმავლობაში განხორციელებულ მასშტაბურ პროექტებს. ხალხთან შეხვედრების დროს იგრძნობა მმართველი ძალის მიმართ კეთილგანწყობა, მათ კარგად იციან, რომ მხოლოდ „ქართული ოცნების“ გუნდს შეუძლია ქვეყანას მოუტანოს გრძელვადიანი მშვიდობა და კეთილდღეობა”, - განაცხდა ქედის მუნიციპალიტეტის მერობის კანდიდატმა, როლანდ ბერიძემ.","link":"https://www.interpressnews.ge/ka/article/671518-cinasaarchevno-kampaniis-parglebshi-kedis-municipalitetshi-mosaxleobastan-shexvedrebi-grzeldeba/","logo":"https://www.interpressnews.ge/static/img/logofixed.svg","articleDate":"27.08.2021 / 18:24","imgUrl":"https://cdn2.ipn.ge/media/uploads/2021/08-27/qeda.jpg","important":false,"fileName":"ipn.json","voteCount":0}}