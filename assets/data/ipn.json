{"30.08.2021 / 15:18":{"source":"IPN","title":"კახა კალაძე და ნაძალადევის მაჟორიტარი დეპუტატობის კანდიდატი ირაკლი ხელაძე მანჯგალაძის ქუჩაზე გზის რეაბილიტაციის სამუშაოებს გაეცნენ","text":"„ქართული ოცნება - დემოკრატიული საქართველოს“ თბილისის მერობის კანდიდატი კახა კალაძე და დედაქალაქის საკრებულოში ნაძალადევის მაჟორიტარი დეპუტატობის კანდიდატი ირაკლი ხელაძე მანჯგალაძის ქუჩაზე მიმდინარე გზის კაპიტალური რეაბილიტაციის სამუშაოებს გაეცნენ.\nკახა კალაძემ მოსახლეობასთან შეხვედრისას განხორციელებულ და დაგეგმილ პროექტებზე ისაუბრა. მისი თქმით, პანდემიის გამო გაჩერებული პროექტები მომდევნო ოთხ წლის განმავლობაში განხორციელდება.\n„ნოემბერში ვამთავრებთ მანჯგალაძის ქუჩის სამუშაოებს. მთლიანად განახლდება მიმდებარე სკვერიც. ზოგადად, უამრავი პროექტი განხორციელდა, თუმცა, არის ისეთი საკითხები, რომლებიც ვერ მოგვარდა. ამას აქვს თავისი ახსნა, ამ ოთხი წლიდან ორი წელი, ხედავთ რამდენად რთულ ვითარებაში ვართ. პანდემია მაქვს მხედველობაში. ყველა იმ პროექტის გაჩერდა, რომელიც ჩაშვებული გვქონდა და მოგვიწია თანხების გადამისამართება იმ პრიორიტეტების მიმართულებით, რომელიც ამ პანდემიიდან გამომდინარე გაჩნდა. თანხები, რაც ინფრასტრუქტურაში უნდა დახარჯულიყო, წავიდა პანდემიის შედეგად დაზარალებული ოჯახების დასახმარებლად.\nმომდევნო ოთხი წელი იქნება ძალიან აქტიური და არ იფიქროთ, რომ ის პროექტები, რაზეც ვსაუბრობდით, არ გაკეთდება. პირიქით, უფრო მეტი ენერგიით, შემართებით და ენთუზიაზმით ძალიან მაგარ სამუშაოებს ჩავატარებთ მომდევნო ოთხი წლის განმავლობაში. გპირდებით, რომ იმ სიყვარულს და პატივისცემას, რაც ყოველდღიურად იგრძნობა ჩემსა და ჩემი თანაგუნდელების მიმართ, დავაბრუნებთ გაკეთებული საქმეებით და განხორციელებული პროექტებით“, - განაცხადა თბილისის მერობის კანდიდატმა.\nმოსახლეობასთან სამომავლო გეგმებზე ისაუბრა ნაძალადევის მაჟორიტარობის კანდიდატმა ირაკლი ხელაძემ.\n„ბოლო ოთხი წლის განმავლობაში, თბილისისა და თბილისელებისთვის შესამჩნევი იყო ის ცვლილებები, რაც კახა კალაძის მერობის შემდეგ დაიწყო. თქვენ კარგად ხედავდით მის დამოკიდებულებას მწვანე სივრცეების აღდგენასთან დაკავშირებით. უამრავი დასასვენებელი სივრცე გაჩნდა ქალაქში, უამრავი ინფრასტრუქტურული პროექტი განხორციელდა, თუმცა, ეს არ არის საკმარისი. ჩვენ არ გავურბივართ პრობლემებს, თვალს ვუსწორებთ რეალობას, გვაქვს კონკრეტული ხედვა და განვითარების გეგმა“, - განაცხადა ირაკლი ხელაძემ.\nმანჯგალაძის ქუჩაზე გზის კაპიტალური რეაბილიტაციის პროექტის ფარგლებში მთლიანად იცვლება მიწისქვეშა კომუნიკაციები, მათ შორის წყალმომარაგებისა და წყალარინების მაგისტრალური ქსელები; ელექტროენერგიის გადამცემი ხაზები მიწის ქვეშ განთავსდება, რეაბილიტაცია ჩაუტარდება გარე განათების ქსელს და დამონტაჟდება ახალი, თანამედროვე LED სანათები; დაიგება ასფალტი და მოეწყობა ტროტუარები. პროექტს თბილისის მერიის ინფრასტრუქტურის განვითარების საქალაქო სამსახური ახორციელებს.\nინფრასტრუქტურული სამუშაოების ღირებულება დაახლეობით 1,6 მილიონი ლარია. გამგეობის დაკვეთით კი, მანჯგალაძისა და ლიკანის ქუჩების კვეთაზე არსებული სკვერის რეაბილიტაცია მიმდინარეობს. სკვერის პროექტის ღირებულება 140 000 ლარია.\nპროექტს ასევე გაეცნენ ნაძალადევის მაჟორიტარი დეპუტატები პარლამენტსა და საკრებულოში, ასევე, კახა კალაძის შტაბის ხელმძღვანელი გიორგი ამილახვარი.\nაღნიშნულ ინფორმაციას „ქართული ოცნების“ პრესსამსახური ავრცელებს.","link":"https://www.interpressnews.ge/ka/article/671732-kaxa-kalaze-da-nazaladevis-mazhoritari-deputatobis-kandidati-irakli-xelaze-manjgalazis-kuchaze-gzis-reabilitaciis-samushaoebs-gaecnen/","logo":"https://www.interpressnews.ge/static/img/logofixed.svg","articleDate":"30.08.2021 / 15:18","imgUrl":"https://cdn2.ipn.ge/media/uploads/2021/08-30/kala2.jpg","important":false,"fileName":"ipn.json","voteCount":0},"30.08.2021 / 15:10":{"source":"IPN","title":"ნათია თურნავა - 1-ლი სექტემბრიდან ქართული წარმოების გაძლიერების, ექსპორტის გაფართოებისა და იმპორტის ეტაპობრივი ჩანაცვლების ხელშემწყობ პროგრამას ავამოქმედებთ","text":"პირველი სექტემბრიდან პროგრამის „აწარმოე საქართველოში“ ფარგლებში ახალი კომპონენტები შედის ძალაში, რომელიც ხელს შეუწყობს ქართული წარმოების გაძლიერებას, ექსპორტის გაფართოებასა და იმპორტის ეტაპობრივ ჩანაცვლებას, - ამის შესახებ ეკონომიკისა და მდგრადი განვითარების მინისტრმა ნათია თურნავამ მთავრობის სხდომის დასრულების შემდეგ გამართულ ბრიფინგზე განაცხადა.\n„ის საწარმოები, რომლებიც ჩართული არიან საექსპორტო წარმოებაში ან არიან იმპორტის კონკურენტები და ემსახურებიან იმპორტის ეტაპობრივ შემცირებას და ჩანაცვლებას, ახალი პროგრამებისთვის ერთდროულად მიიღებენ როგორც სესხის პროცენტის თანადაფინანსებას, ასევე პროექტის 15 პროცენტით (არაუმეტეს 500 000 ლარი) საგრანტო თანადაფინანსებას გავუწევთ ბანკების წინაშე, ამავდროულად მოხდება სესხის ძირის არაუმეტეს 60%-ის გარანტირება, მაქსიმუმ 10 წლის ვადით. ეს პროგრამა ემსახურება ქართული წარმოების გაძლიერებას, ექსპორტის გაფართოებას, იმპორტის ეტაპობრივ ჩანაცვლებას“, - აღნიშნა ნათია თურნავამ.\nმისივე თქმით, ასევე პირველი სექტემბრიდან ძალაში შედის პროგრამა, რომელიც შეეხება იპოთეკური სესხების პროცენტის სუბსიდირებას იმ ოჯახებისთვის, ვისაც ეყოლებათ ახალშობილი ან უკვე ჰყავთ სამი ან მეტი შვილი.\n„პირველი სექტემბრიდან ოჯახებს, რომელთაც სურთ ამ პროგრამაში მონაწილეობა, რათა გაიუმჯობესონ საცხოვრებელი პირობები და შეიძინონ საცხოვრებელი ბინა, უკვე შეუძლიათ, მიაკითხონ ბანკებს და ისარგებლონ პროცენტის სუბსიდირების პროგრამით, რაც საშუალებას მისცემს მათ, გაიუმჯობესონ საცხოვრებელი პირობები“, - დასძინა ნათია თურნა","link":"https://www.interpressnews.ge/ka/article/671730-natia-turnava-1-li-sektembridan-kartuli-carmoebis-gazlierebis-eksportis-gapartoebisa-da-importis-etapobrivi-chanacvlebis-xelshemcqob-programas-avamokmedebt/","logo":"https://www.interpressnews.ge/static/img/logofixed.svg","articleDate":"30.08.2021 / 15:10","imgUrl":"https://cdn2.ipn.ge/media/uploads/2021/06-14/turnava.jpg","important":false,"fileName":"ipn.json","voteCount":0},"30.08.2021 / 15:15":{"source":"IPN","title":"მამუკა ხაზარაძე მთიან აჭარაში, სოფელ ვერნების მცხოვრებლებს შეხვდა","text":"მამუკა ხაზარაძე მთიან აჭარაში, სოფელ ვერნების მცხოვრებლებს შეხვდა. პარტია ,,ლელოს” ლიდერმა მოსახლეობასთან შეხვედრისას, ადგილობრივებს მუნიციპალიტეტის საკრებულოს და მერობის კანდიდატები წარუდგინა. მათი ოფიციალური წარდგენა, ბათუმში ხვალ იგეგმება.\nსოფელ ვერნებში, მამუკა ხაზარაძემ ადგილობრივებთან ყველა იმ პრობლემაზე ისაუბრა, რაც მაღალმთიან აჭარაში აწუხებთ.\n,,სამწუხაროდ, ქვეყნის არასწორი მმართველობის გამო, ბოლო წლების განმავლობაში ახალგაზრდები გადიან სოფლებიდან, ქვეყნიდან და სხვაგან, მეზობელ ქვეყანაში ისეთ საქმეზე მუშაობენ, რაზეც აქ, ასეთ სოფლებშიც შეუძლიათ სწორი მმართველობის შემთხვევაში იმუშაონ. ჩვენ ამის დიდი პოტენციალი გვაქვს - ამიტომ უნდა დავასრულოთ ოცნება და საქმე, საქმე ვაკეთოთ, ჩვენი ქვეყნისთვის, მომავლისთვის”, - განაცხადა მამუკა ხაზარაძემ.\nსოფელ ვერნების მოსახლეობის ინფორმაციით, სოფელი მეწყერსაშიშ ზონაშია და გეოლოგების დასკვნის მიხედვით, გასახლებას ექვემდებარება, თუმცა ხელისუფლების განცხადებით, ამისათვის ბიუჯეტი არ არსებობს.\nმამუკა ხაზარაძის თქმით, მათი ამოცანაა დაასრულონ 30- წლიანი ერთპარტიული მმართველობა და კოალიციურ მმართველობაზე გადავიდნენ. ამის შეცვლის ერთადერთი საშუალება კი ოქტომბრის არჩევნები და მომავალ წელს სრულად პროპორციულ არჩევნებზე გადასვლაა.\n,,არასწორად მოწყობილია და დაგეგმილია დღეს ეს ქვეყანა. ეს ყველაფერი უნდა დამთავრდეს. ჩვენი მიზანია ხალხის ხმა გავაჟღეროთ ყველგან სადაც ხმა მიგვიწვდება. ყველამ უნდა იცოდეს რა ხდება სოფლებში, სადაც არ აქვთ სასმელი წყალი, ელექტროენერგია, ბუნებრივი აირი. დღეს როგორც არასდროს, ხმის ამოღებაა საჭირო. ყველას უნდა უთხრათ, რომ შიშის დაძლევის დროა! ქართველ ხალხს ომის არ შეგვშინებია არასდროს და თუ შეგვეშინდება ვიქნებით ჭაობში. ჩვენი ამოცანაა დავასრულოთ 30- წლიანი ერთპარტიული მმართველობა. ქვეყანას არ ექნება პროგრესი თუ არ იქნება კოალიციური მმართველობა. სოფლის სასიკეთოდ უნდა მიიღოს გადაწყვეტილება კოალიციამ. როგორ შევცვალოთთ ეს ყველაფერი? ამის შეცვლის ერთადერთი საშუალებაა ოქტომბრის არჩევნებია. ეს ნიშნავს, რომ მომავალ წელს გვექნება სრულად პროპორცოილი არჩევნები. ეს იქნება შანსი, რომ ქვეყანა გადავიდეს კოალიციურ მმართველობაზე. მე სადაც ჩავდივარ ყველას ვეუბნები, მიეცით ხმა \"ლელოს\", ან ნებისმიერ ოპოზიციურ პარტიას. მთავარია ეს ამოცანა გადავწყვიტოთ. მთავარია, ჩვენ ეს რეფერენდუმი ჩავაბაროთ ღირსეულად და მივიღოთ რიგგარეშე არჩევნები. ჩათვალეთ, რომ \"ლელოს\" საპარლამენტო ტრიბუნა არის თქვენი. ჩვენ სულ ვამბობთ რა არის პრობლემა? - ხალხის ხმა არ ისმის“, - განაცხადა მამუკა ხაზარაძემ.","link":"https://www.interpressnews.ge/ka/article/671731-mamuka-xazaraze-mtian-acharashi-sopel-vernebis-mcxovreblebs-shexvda/","logo":"https://www.interpressnews.ge/static/img/logofixed.svg","articleDate":"30.08.2021 / 15:15","imgUrl":"https://cdn2.ipn.ge/media/uploads/2021/08-30/xazaradze.jpg","important":false,"fileName":"ipn.json","voteCount":0},"30.08.2021 / 15:04":{"source":"IPN","title":"პერუში ორი ნავის შეჯახებას 11 ადამიანის სიცოცხლე ემსხვერპლა","text":"პერუს ამაზონის რეგიონში ორი ნავის შეჯახების შედეგად მინიმუმ 11 ადამიანი დაიღუპა, რამდენიმე კი დაშავდა.\nმედიის ინფორმაციით, უბედური შემთხვევა მდინარე ჰუალაგაზე მოხდა, სადაც მგზავრებით სავსე ნავი სატვირთო ნავს დაეჯახა.\nშემთხვევის მიზეზი, სავარაუდოდ, ძლიერი ნისლი გახდა.\nმაშველები და პოლიცია დაკარგულებს ეძებენ. ცნობილია, რომ ნავზე მგზავრებს შორის 20-მდე ბავშვი იმყოფებოდა.","link":"https://www.interpressnews.ge/ka/article/671727-perushi-ori-navis-shejaxebas-11-adamianis-sicocxle-emsxverpla/","logo":"https://www.interpressnews.ge/static/img/logofixed.svg","articleDate":"30.08.2021 / 15:04","imgUrl":"https://cdn2.ipn.ge/media/uploads/2021/08-30/peruu.jpg","important":false,"fileName":"ipn.json","voteCount":0},"30.08.2021 / 15:21":{"source":"IPN","title":"ირაკლი შიოშვილი და ლევან მეხუზლა კახეთში დასეტყვილი ყურძნის ჩაბარების პროცესს ადგილზე გაეცნენ","text":"კახეთის სახელმწიფო რწმუნებული ირაკლი შიოშვილი და ღვინის ეროვნული სააგენტოს თავმჯდომარე, ლევან მეხუზლა სოფელ აკურაში სახელმწიფო ღვინის ქარხანა \"აკურაში\" იმყოფებოდნენ და დასეტყვილი ყურძნის მიღების პროცესს ადგილზე გაეცნენ. ამის შესახებ ინფორმაციას თელავის მერია ავრცელებს.\n\"ყოველდღიურ რეჟიმში ადგილზე ვაკვირდებით ყურძნის ჩაბარების პროცესს, რათა შეუფერხებლად წარიმართოს ეს პროცესი, წუხელ რიგები რეგულირებული იყო. დადგენილი ფასების მიხედვით ფერმერები აბარებენ დაზიანებულ მოსავალს დაუყოვნებლივ. არცერთი გრამი დაზიანებული ყურძენი ჩაუბარებელი არ დარჩება\", - აღნიშნა კახეთის სახელმწიფო რწმუნებულმა ირაკლი შიოშვილმა.\n\"2 დღეა ინტენსიურად მიმდინარეობს დასეტყვილი ყურძნის ჩაბარება. დღეს დილისთვის, წუხანდელი ღამის შემდგომ, უკვე ჩაბარებულია 1300 ტონა თეთრი ყურძენი, რომელიც შეადგენს დაახლოებით ორ ნახევარი მილიონი ლარის ღირებულებას და ჩაბარებულია ასევე 900 ტონამდე საფერავი, როგორც ცნობილია, დასეტყვილ საფერავს სახელმწიფო იბარებს 1 ლარად\", - განაცხადა ღვინის ეროვნული სააგენტოს თავმჯდომარე ლევან მეხუზლამ.","link":"https://www.interpressnews.ge/ka/article/671733-irakli-shioshvili-da-levan-mexuzla-kaxetshi-dasetqvili-qurznis-chabarebis-process-adgilze-gaecnen/","logo":"https://www.interpressnews.ge/static/img/logofixed.svg","articleDate":"30.08.2021 / 15:21","imgUrl":"https://cdn2.ipn.ge/media/uploads/2021/08-30/telavi.jpg","important":false,"fileName":"ipn.json","voteCount":0},"30.08.2021 / 15:09":{"source":"IPN","title":"კახა კალაძე სანზონის დასახლებაში მოსახლეობას შეხვდა","text":"„ქართული ოცნება - დემოკრატიული საქართველოს“ თბილისის მერობის კანდიდატი კახა კალაძე, დედაქალაქის საკრებულოში ნაძალადევის მაჟორიტარი დეპუტატობის კანდიდატ ირაკლი ხელაძესთან ერთად, სანზონის დასახლებაში მიმდინარე ინფრასტრუქტურულ სამუშაოებს გაეცნო და ადგილობრივ მოსახლეობას შეხვდა.\nროგორც \"ინტერპრესნიუსს\" პარტია \"ქართული ოცნება-დემოკრატიული საქართველოდან\" აცნობეს, დედაქალაქის მერმა მადლობა გადაუხადა თბილისელებს იმ დიდი მხარდაჭერისთვის, რასაც ყოველდღიურად გრძნობს.\nკახა კალაძის თქმით, მოსახლეობის ნდობა არის დიდი სტიმული კიდევ უფრო მეტი წარმატებული პროექტის განსახორციელებლად.\n„გპირდებით, რომ მომავალში ძალიან ბევრი მნიშვნელოვანი პროექტი განხორციელდება, არამხოლოდ მასშტაბური პროექტების სახით, არამედ ვაპირებთ, შევიდეთ ყველა უბანში, სადაც უნდა მოვაწყოთ სპორტული მოედნები, გავაჩინოთ რეკრეაციული სივრცეები და მოვაწესრიგოთ სკვერები. ეს კონკრეტული უბანი არის ერთ-ერთი ნათელი მაგალითი იმისა, სადაც წლების განმავლობაში არსებობდა სივრცე, თუმცა, არ იყო სახარბიელო მდგომარეობა. დავიწყეთ მისი განახლება და ეს მიდგომა გვინდა ყველა რაიონსა და უბანში გადავიტანოთ, რომ ქალაქში, რაც შეიძლება მეტი, მწვანე და დასასვენებელი სივრცეები გავაჩინოთ. ვახორციელებთ თემქის ხევში პარკის მოწყობის პროექტს, რომელიც დედაქალაქში ყველაზე დიდი რეკრეაციული სივრცე იქნება. ასევე, ვაპირებთ თბილისის ზღვის მიდამოების განვითარებას, რათა ნაძალადევში დამატებითი მიზიდულობის ცენტრი შევქმნათ“, - განაცხადა კახა კალაძემ და მოსახლეობას მხარდაჭერისთვის მადლობა კიდევ ერთხელ გადაუხადა.\nროგორც პარტიაში აღნიშნავენ, სანზონის დასახლებაში მიმდინარე ინფრასტრუქტურული სამუშაოების შესახებ ნაძალადევის მაჟორიტარი დეპუტატობის კანდიდატმაც ისაუბრა და აღნიშნა, რომ რაიონში სხვადასხვა პროექტის განხორციელება მომავალშიც აქტიურად გაგრძელდება.\n„ჩვენი საარჩევნო სლოგანია „მეტი სიცოცხლე ყველა უბანში“. ერთი ნაბიჯი უკვე გადავდგით სანზონაში, სადაც მასშტაბურ პროექტს ვახორციელებთ. აქ იქნება ძალიან კარგი დასასვენებელი სივრცე, რომლითაც ყველა თაობის წარმომადგენელი ისარგებლებს. ჩვენ ბოლო ოთხი წლის განმავლობაში, მართლაც დაუღალავად ვიშრომეთ და გვაქვს სურვილი და ამბიციაც, რომ თბილისისა და თბილისელებისთვის პოზიტიური საქმიანობა მომდევნო ოთხი წლის განმავლობაშიც განვაგრძოთ“, - განაცხადა ირაკლი ხელაძემ.\nპარტიის ინფორმაციით, პროექტის ფარგლებში, სრული რეაბილიტაცია ჩაუტარდება სანზონის დასახლებაში, N19-N20 კორპუსებს შორის არსებულ სპორტულ მოედანს (1 050 კვ.მ ფართობი), მოეწყობა საბავშვო გასართობი ზონა, ბილიკები, ფანჩატური, განათების ქსელი, სარწყავი სისტემა და საპარკე ინფრასტრუქტურა. დაირგვება 684 ძირი ხე-მცენარე და მოეწყობა ბალახის საფარი. პროექტის ღირებულება 778 000 ლარია.\nსანზონის დასახლებაში თბილისის მერობისა და ნაძალადევის მაჟორიტარობის კანდიდატებთან ერთად, კახა კალაძის საარჩევნო შტაბის უფროსი გიორგი ამილახვარი, ასევე, პარლამენტისა და საკრებულოს მაჟორიტარი დეპუტატები იმყოფებოდნენ.","link":"https://www.interpressnews.ge/ka/article/671729-kaxa-kalaze-sanzonis-dasaxlebashi-mosaxleobas-shexvda/","logo":"https://www.interpressnews.ge/static/img/logofixed.svg","articleDate":"30.08.2021 / 15:09","imgUrl":"https://cdn2.ipn.ge/media/uploads/2021/08-30/kala.jpg","important":false,"fileName":"ipn.json","voteCount":0},"30.08.2021 / 15:28":{"source":"IPN","title":"გორის მუნიციპალიტეტის მერი \"ტვ პირველს\" დეზინფორმაციის გავრცელებაში ადანაშაულებს და ბოდიშის მოხდას მოითხოვს","text":"გორის მუნიციპალიტეტის მერი კონსტანტინე თავზრაშვილი ტელეკომპანია \"ტვ პირველს\" მორიგი დეზინფორმაციის გავრცელებაში ადანაშაულებს და როგორც ტელეკომპანიისგან, ასევე მისი ჟურნალისტისგან, ბოდიშის მოხდას მოითხოვს.\nკონსტანტინე თავზარაშვილის განცხადებით, ინფორმაცია, რომელიც \"ტვ პირველმა\" გაავრცელა, რომ თითქოს მან საკუთარი ეზოს მოსაპირკეთებელი მასალა არაკანონიერი გზით მიიღო, სიცრუეა.\nგორის მერიის ინფორმაციაში აღნიშნულია, რომ თავზარაშვილმა დღეს გამართულ ბრიფინგზე ჟურნალისტებს შესყიდვის დოკუმენტაცია წარუდგინა, რომელიც ადასტურებს, რომ მერმა ფილები, სხვა სამშენებლო მასალასთან ერთად, პირადად შეიძინა და მის მიერ შეძენილი ფილები სრულიად განსხვავდება როგორც ზომებით, ასევე ფერით იმ ფილებისგან, რომელსაც ქალაქში აგებენ.\n\"ტელეკომპანია „ტვ პირველი“ უკვე მეორე დღეა ცრუ ინფორმაციას ავრცელებს ჩემს შესახებ. დღეს მისი ჟურნალისტი ეთერში ამტკიცებდა, რომ დილიდან სამსახურში არ გამოვჩენილვარ, რაც სიცრუეა და მინდა გითხრათ, რომ დილიდან აქ ვარ და შეხვედრა მქონდა სამსახურის უფროსებთან. რაც შეეხება გუშინ გასულ სიცრუეს, რომ თითქოს მე ეზოში ის ფილები მაქვს გადამალული, რომელსაც ტენდერში გამარჯვებული კომპანია სამეფოს ქუჩაზე აგებს, სრული პასუხისმგებლობით ვაცხადებ, რომ ტყუილია და ტელეკომპანიისგან, ასევე მისი ჟურნალისტისგან მალხაზ მიქელაძისგან მოვითხოვ ბოდიშის მოხდას, წინააღმდეგ შემთვევაში სხვაგვარად ვიმოქმედებ. ტენდერთან, რომელიც გამოაცხადა მუნიციპალური განვითარების ფონდმა, მე და ზოგადად მერიას არ აქვს არანაირი შეხება.\nმე დღეს თქვენთან შეხვედრა გადავწყვიტე, იმის გამო, რომ საზოგადოებამ გაიგოს კიდევ ერთხელ, როგორ ავრცელებს არასწორ და გადაუმოწმებელ ინფორმაციას ტელეკომპანია „ტვ პირველი“ და გაჩვენოთ ის დოკუმენტაცია, მათ შორის ქვითრებიც, რომელიც ადასტურებს, რომ მე ის ფილები, რომლებიც ეზოში მაქვს, ერთ - ერთი კომპანიისგან შევიძინე და ისინი განსხვავდება ვიზუალურად და ზომებით იმ ფილებისგან, რომელსაც ქუჩაზე აგებენ.\nეს არაა პირველი შემთხვევა, როდესაც ტელეკომპანია „ტვ პირველი“ დეზინფორმაციას ავრცელებს, შესაბამისად, როგორც უკვე გითხარით, ველოდები ბოდიშის მოხდას\" , - განაცხადა კონსტანტინე თავზარაშვილი.","link":"https://www.interpressnews.ge/ka/article/671734-goris-municipalitetis-meri-tv-pirvels-dezinpormaciis-gavrcelebashi-adanashaulebs-da-bodishis-moxdas-moitxovs/","logo":"https://www.interpressnews.ge/static/img/logofixed.svg","articleDate":"30.08.2021 / 15:28","imgUrl":"https://cdn2.ipn.ge/media/uploads/2021/08-30/tavzarashvili.jpg","important":false,"fileName":"ipn.json","voteCount":0},"30.08.2021 / 15:38":{"source":"IPN","title":"ავღანელმა ჟურნალისტმა ქალმა, რომელმაც „თალიბანის“ პრესსპიკერთან ინტერვიუ ჩაწერა, ქვეყანა დატოვა","text":"საინფორმაციო ქსელ TOLO-ს წამყვანმა, ავღანელმა ჟურნალისტმა ბეჰეშთა არღანდიმ, რომელმაც რამდენიმე დღის წინ \"თალიბანის\" პრესსპიკერთან ინტერვიუ ჩაწერა, ქვეყანა დატოვა, - ინფორმაციას CNN ავრცელებს.\n\"მე დავტოვე ქვეყანა, რადგან, ისევე როგორც მილიონობით ადამიანს, \"თალიბანის\" მეშინია\", - განაცხადა ჟურნალისტმა.\nბეჰეშთა არღანდის 17 აგვისტოს ინტერვიუ იყო პირველი შემთხვევა ავღანეთის ისტორიაში, როდესაც „თალიბანის“ წარმომადგენელი სატელევიზიო სტუდიაში ქალი წამყვანის მოპირდაპირედ პირდაპირ ეთერში გამოჩნდა.\nარღანდის განცხადებით, ინტერვიუ რთული იყო, მაგრამ ეს ავღანელი ქალებისთვის გააკეთა.\n\"მე ვუთხარი ჩემს თავს: ერთ-ერთმა ჩვენგანი უნდა დაიწყოს. თუ ჩვენ დავრჩებით სახლებში და არ წავალთ სამსახურებში, ისინი იტყვიან, რომ ქალებს არ უნდათ მუშაობა. მე ვუთხარი „თალიბანის“ წევრს: \"ჩვენ გვინდა ჩვენი უფლებები. ჩვენ გვინდა ვიმუშაოთ. ეს ჩვენი უფლებაა,“- აღნიშნა ჟურნალისტმა.\nმან იმედი გამოთქვა, რომ სამშობლოში დაბრუნდება, თუკი „თალიბები“ შეასრულებენ იმას, რისი დაპირებაც გასცეს.\n„თუკი მდგომარეობა გაუმჯობესდება, თუკი უსაფრთხოდ ვიქნები და არაფერი დამემუქრება, მე დავბრუნდები ჩემს ქვეყანაში და მისთვის ვიმუშავებ,“ - აღნიშნა ჟურნალისტმა.","link":"https://www.interpressnews.ge/ka/article/671736-avganelma-zhurnalistma-kalma-romelmac-talibanis-presspikertan-interviu-chacera-kveqana-datova/","logo":"https://www.interpressnews.ge/static/img/logofixed.svg","articleDate":"30.08.2021 / 15:38","imgUrl":"https://cdn2.ipn.ge/media/uploads/2021/08-30/interviu.jpg","important":false,"fileName":"ipn.json","voteCount":0},"31.08.2021 / 16:50":{"source":"IPN","title":"გრიგოლ  გეგელია - \"ოცნების\" უგუნურების გამო უმძიმეს მდგომარეობაში მყოფი საქართველო 300 მილიონ ლარს კარგავს","text":"ხელისუფლების დანაშაულებრივი უგუნურების გამო, დღეს უმძიმეს მდგომარეობაში მყოფი საქართველო 300 მილიონ ლარს კარგავს, -ამის შესახებ პარტია „ლელოს“ წევრმა გრიგოლ გეგელიამ განაცხადა. როგორც გეგელია აღნიშნავს, „ქართულმა ოცნებამ“ არ გაატარა სასამართლო რეფორმა, რითაც სახელმწიფო ინტერესს პარტიული ინტერესი კიდევ ერთხელ ამჯობინა.\n“ქართული ოცნების” ლიდერების ღრმა არაადეკვატურობას დღეს უკვე სახელმწიფო ინტერესი ეწირება. ხელისუფლების დანაშაულებრივი უგუნურების გამო, დღეს უმძიმეს მდგომარეობაში მყოფი საქართველო კარგავს 300 მილიონ ლარს, რადგან “ქართულმა ოცნებამ” არ გაატარა სასამართლოს რეფორმა და სახელმწიფო ინტერესს კიდევ ერთხელ ანაცვალა პარტიული ინტერესი. რაც უარესია, ახლა მთავრობა ცდილობს საზოგადოება მოატყუოს და საქმე ისე წარმოაჩინოს, თითქოს თვითონ ამბობდეს უარს დახმარებაზე, რომელსაც ამ ხელისუფლებას თავისი ანტისახელმწიფოებრივი მავნებლობის გამო არ აძლევენ.\nდღეს ცრუპენტელა სპიკერები ვითომდა გაოცებულები კითხულობენ, რა კავშირია ამ დახმარებასა და პოლიტიკურ შინაარსს შორის? მინდა მათ შევახსენო 7 საკვანძო ევროპარლამენტარის ერთობლივი განცხადება 2021 წლის 1 აპრილს, სახელმწიფო დეპარტამენტის, ეუთო/ოდირისა და ვენეციის კომისიის სხვადასხვა ანგარიშები. თვეების განმავლობაში დასავლელი პარტნიორები სისტემატიურად აფრთხილებდნენ საქართველოს ხელისუფლებას და უსვამდნენ ხაზს იმ გარემოებას, რომ საქართველო ვერ მიიღებდა მაკროფინანსური დახმარების მეორე ნაწილს იმ შემთხვევაში თუ “ქართული ოცნება” განაგრძობდა მიშელის ხელშეკრულების დარღვევას და არ გატარდებოდა ამბიციური სასამართლო რეფორმა.\nნაცვლად იმისა, ხელისუფლებამ აღიაროს თავისი უმძიმესი ანტისახელმწიფოებრივი საქციელი, დღეს ის გვეუბნება, რომ თურმე ქართული ეკონომიკა აყვავებულა და ამიტომ აღარ არის დამატებითი დახმარების მიღების საჭიროება. ვინ ამბობს ამას? ხელისუფლება, რომლის მმართველობის დროსაც საგარეო ვალი 24 მილიარდ ლარს გაუტოლდა. მაშინ როდესაც ქვეყანაში უმძიმესი ჯანდაცვის კრიზისია, როდესაც ჯანდაცვის სამინისტრო კლინიკებს მოუწოდებს ჟანგბადი გამოზოგონ, როდესაც სიღარიბე და უმუშევრობა ახრჩობს ადამიანებს, როდესაც პანდემიასთან ომში მწარედ ვმარცხდებით, ასეთ პირობებშიც კი მთავრობას ჰყოფნის თავხედობა თქვას, რომ თურმე 300 მილიონი ლარის ოდენობით დახმარება არაფერში სჭირდება. ეს სხვა არაფერია, თუ არა იმ მიკრო-გენოციდის გაგრძელება, რომელიც “ქართულმა ოცნებამ” თავის ხალხს მოუწყო მსხვერპლშეწირვის სახით.\nსამწუხაროდ, “ქართული ოცნების” უგუნურებისა და უტიფრობის გამო საქართველო არამარტო 300 მილიონ ლარს კარგავს, არამედ უმძიმეს ზიანს აყენებს საინვესტიციო კლიმატს და იმ მჭიდრო პოლიტიკურ პარტნიორობას, რომელიც ჩვენს ქვეყანას ევროპულ კავშირთან გააჩნია. დღეს ანტიქართული ხელისუფლება მიზანმიმართულად და თანმიმდევრულად სპობს ათწლეულების განმავლობაში ეტაპობრივად ნაშენებ ნდობას და პარტნიორობას. ამ ყველაფრის მიზანია საქართველოს სრული საერთაშორისო იზოლირება და მისი პუტინისა და ლუკაშენკოს გზაზე დაყენება”, - განაცხადა გეგელიამ.\n ","link":"https://www.interpressnews.ge/ka/article/671901-grigol-gegelia-ocnebis-ugunurebis-gamo-umzimes-mdgomareobashi-mqopi-sakartvelo-300-milion-lars-kargavs/","logo":"https://www.interpressnews.ge/static/img/logofixed.svg","articleDate":"31.08.2021 / 16:50","imgUrl":"https://cdn2.ipn.ge/media/uploads/2021/08-31/gegelia.jpg","important":false,"fileName":"ipn.json","voteCount":0},"31.08.2021 / 17:20":{"source":"IPN","title":"კახა კუჭავას განცხადებით, პარლამენტის თანამშრომელთა 70%-მდე უკვე აცრილია","text":"საქართველოს პარლამენტის თავმჯდომარემ კახა კუჭავამ მოსახლეობას ვაქცინაციისკენ კიდევ ერთხელ მოუწოდა და აღნიშნა, რომ პარლამენტის თანამშრომელთა 70%-მდე უკვე აცრილია.\nამასთან, კუჭავამ ბიუროს სხდომაზე სიტყვით გამოსვლისას ექიმებს მადლობა გადაუხადა.\n„კიდევ ერთხელ მოვუწოდებ ყველას, დაიცვას რეკომენაციები, ასევე მოვუწოდოთ ვაქცინაციისკენ, რომელიც უმიშვნელოვანესია. პარლამენტის თანამშრომელთა 70%-მდე უკვე აცრილია, რაც კარგი შედეგია, თუმცა პროცესი მიმდინარეობს.\nმე არ შემიძლია მადლობა არ ვუთხრა ჩვენს გმირ ექიმებს, რომელთაც განსაკუთრებით მძიმე აგვისტო და ივლისი გადაიტანეს. გავამხნევოთ ისინი და ყველას კიდევ ერთხელ მოვუწოდოთ, დაიცვან რეკომენდაციები. ასევე მაქსიმალურად მოვუწოდოთ ყველას ვაქცინაციისკენ, რაც ერთადერთი გზაა, რათა პანდემია საბოლოოდ დავძლიოთ“,- განაცხადა კახა კუჭავამ.","link":"https://www.interpressnews.ge/ka/article/671906-kaxa-kuchavas-gancxadebit-parlamentis-tanamshromelta-70-mde-ukve-acrilia/","logo":"https://www.interpressnews.ge/static/img/logofixed.svg","articleDate":"31.08.2021 / 17:20","imgUrl":"https://cdn2.ipn.ge/media/uploads/2021/07-12/kuchava.jpg","important":false,"fileName":"ipn.json","voteCount":0},"31.08.2021 / 16:17":{"source":"IPN","title":"თიანეთის მუნიციპალიტეტში მასობრივი ვაქცინაციის პროცესი მიმდინარეობს","text":"დაბა თიანეთში, რეგიონული ჯანდაცვის ცენტრში მოქალაქეებს კოვიდ 19-ის წინააღმდეგ აცრა ამიერიდან უკვე „ფაიზერის“ ვაქცინითაც შეუძლიათ. ამ ეტაპზე კი 20%-მდე ადგილობრივ მოსახლეს ვაქცინაცია „სინოფარმითა“ და „სინოვაკით“ უსაფრთხო გარემოში აქვს ჩატარებული. ამის შესახებ ინფორმაციას მცხეთა-მთიანეთის მხარის სახელმწიფო რწმუნებულის ადმინისტრაცია ავრცელებს.\n“აღსანიშნავია, რომ სრულფასოვანი და ეფექტიანი ვაქცინაციისათვის ადგილზე შექმნილია ყველა სათანადო პირობა, მათ შორის სამედიცინო პერსონალი უზრუნველყოფილია ანტიალერგიული და ანტიშოკური პრეპარატებით.\nაცრებთან დაკავშირებით დაბა თიანეთის რეგიონული ჯანდაცვის ცენტრში არსებულ ვითარებას ადგილზე გაეცნენ მცხეთა-მთიანეთის მხარის სახელმწიფო რწმუნებულის მოადგილე გოჩა ქავთარაძე და თიანეთის საზოგადოებრივი ჯანდაცვის ცენტრის ხელმძღვანელი ელენე ჯიმშიტაშვილი. მათ მოსახლეობას ვაქცინაციის პროცესში მეტი ჩართულობისკენ მოუწოდეს.\nცნობისათვის, ამჟამად, თიანეთის მუნიციპალიტეტში 3 ამცრელი პუნქტი, მათ შორის სოფლის 2 ამბულატორია მოქმედებს, სადაც ვაქცინაციის პროცესი აქტიურად და უსაფრთხოდ მიმდინარეობს. უახლოეს დღეებში კი მუნიციპალიტეტს კიდევ 1 - ახალსოფლის ამცრელი დაწესებულება დაემატება”, - ნათქვამია ინფორმაციაში.","link":"https://www.interpressnews.ge/ka/article/671899-tianetis-municipalitetshi-masobrivi-vakcinaciis-procesi-mimdinareobs/","logo":"https://www.interpressnews.ge/static/img/logofixed.svg","articleDate":"31.08.2021 / 16:17","imgUrl":"https://cdn2.ipn.ge/media/uploads/2021/08-31/tianeti.jpg","important":false,"fileName":"ipn.json","voteCount":0},"31.08.2021 / 16:42":{"source":"IPN","title":"მასწავლებლის კომპეტენციის დადასტურების შედეგების გამოქვეყნება დასრულდა","text":"შეფასებისა და გამოცდების ეროვნული ცენტრის ინფორმაციით, დღეს, 31 აგვისტოს გამოქვეყნდა ტესტირების შედეგები მათემატიკაში (I-VI), ქართულ ენასა და ლიტერატურაში (I-VI), ბუნებისმეტყველებაში (I-VI), ინფორმაციულ და საკომუნიკაციო ტექნოლოგიებში, ქართულში, როგორც მეორე ენაში, სპეციალური მასწავლებლის პროფესიულ უნარებსა და უცხოურ ენებში.\nამით შეფასებისა და გამოცდების ეროვნულმა ცენტრმა დაასრულა 2021 წლის საგნის/უფროსი სპეციალური მასწავლებლის გამოცდაში/საგნობრივი კომპეტენციების დადასტურების ტესტირებაში მონაწილეების პირველადი შედეგების გამოცხადება.\n„სააპელაციო განაცხადების მიღება დაიწყება პირველი სექტემბრის 10:00 საათიდან და 3 სექტემბრის 18:00 საათამდე გაგრძელდება. განაცხადები მიიღება მხოლოდ ელექტრონულად ვებ-გვერდებზე: online.naec.ge და www.naec.ge. შესაძლებელია გასაჩივრდეს როგორც კონკრეტული დავალების, ასევე მთლიანი ტესტის შეფასება. 2021 წელს მასწავლებლის საგნის გამოცდაზე და საგნობრივი და პროფესიული კომპეტენციების დასადასტურებლად რეგისტრაცია 28 700-ზე მეტმა მსურველმა გაიარა. ტესტირების პროცესი კოვიდპანდემიასთან დაკავშირებული ყველა რეგულაციის დაცვით მიმდინარეობდა. იმ აპლიკანტებისათვის, რომლებმაც ვერ შეძლეს ტესტირებაში მონაწილეობის მიღება COVID-19-ის ინფექციის დადასტურების გამო, განისაზღვრა დამატებითი სესიები“, - აღნიშნავენ შეფასების და გამოცდების ეროვნულ ცენტრში.","link":"https://www.interpressnews.ge/ka/article/671900-mascavleblis-kompetenciis-dadasturebis-shedegebis-gamokveqneba-dasrulda/","logo":"https://www.interpressnews.ge/static/img/logofixed.svg","articleDate":"31.08.2021 / 16:42","imgUrl":"https://cdn2.ipn.ge/media/uploads/2021/08-31/maswav.jpg","important":false,"fileName":"ipn.json","voteCount":0},"31.08.2021 / 16:16":{"source":"IPN","title":"აჭარაში ჯვარიმინდორის საპიკნიკე ზონით სარგებლობა მოგზაურებს მალე შეეძლებათ","text":"ჯვარიმინდროზე საპიკნიკე ზონის მოწყობა მიმდინარეობს. აჭარის ტურიზმის დეპარტამენტის ტურისტული პროდუქტების განვითარების სააგენტო მცირე საპიკნიკე ინფრასტრუქტურას აჭარაში ყველაზე გრძელ (88 კმ), ქობულეთი-შუახევის დამაკავშირებელ, სალაშქრო-სათავგადასავლო ტურისტულ მარშრუტზე აკეთებს.\n„ჯვარიმინდორზე მიმდინარე სამუშაოებს სააგენტოს ხელმძღვანელი ლელა გოგუაძე გაეცნო. სამშენებლო სამუშაოების ძირითადი ნაწილი დასრულებულია. ადგილზე დამონტაჟებულია საქანელები, ფანჩატური და საცეცხლური. საპიკნიკე ზონით სარგებლობა მოგზაურებს სექტემბრის მეორე ნახევრიდან შეეძლებათ. ჯვარიმინდორის იალაღებზე, რომელიც ზღვის დონიდან 2000 მეტრზე მდებარეობს, საპიკნიკე ზონასთან ერთად ტურისტული თავშესაფრების მოწყობა იგეგმება. საკემპინგზე ზონა უკვე შერჩეულია, სამშენებლო სამუშაოები კი სექტემბრიდან დაიწყება. პროექტის მიხედვით, ტურისტულ თავშესაფრებში მოსასვენებელი და სამზარეულო სივრცეების, ხის მაგიდების, ხის სკამების, კედელზე მიმაგრებული კარადების, ხის ორსართულიანი საწოლების განთავსება იგეგმება. ღია სივრცეში კი საშხაპეები და საპირფარეშოები გაკეთდება. ახალ ტურისტულ ბილიკზე, სადაც ტურისტული თავშესაფრები და საპიკნიკე ზონა მოეწყობა, მოგზაურებს საშუალება ექნებათ ულამაზესი კინტრიშის ეროვნული პარკი, XII საუკუნეში აგებული ვარჯანაულისა და ცხემვანას თაღოვანი ხიდები, ხინოწმინდის მონასტერი, ტბიყელის ტბა, ჯვარიმინდორი და ხაბელაშვილების ხის თაღოვანი ხიდი მოინახულონ. ქობულეთი-შუახევის დამაკავშირებელი, 2-3 დღიანი ტურისტული ბილიკის მარკირება ტურისტული პროდუქტების განვითარების სააგენტომ გასულ წელს განახორციელა\", - ნათქვამია აჭარის ტურიზმის დეპარტამენტის მიერ გავრცელებულ ინფორმაციაში.\n ","link":"https://www.interpressnews.ge/ka/article/671898-acharashi-jvarimindoris-sapiknike-zonit-sargebloba-mogzaurebs-male-sheezlebat/","logo":"https://www.interpressnews.ge/static/img/logofixed.svg","articleDate":"31.08.2021 / 16:16","imgUrl":"https://cdn2.ipn.ge/media/uploads/2021/08-31/jvarimindori.jpg","important":false,"fileName":"ipn.json","voteCount":0},"31.08.2021 / 17:06":{"source":"IPN","title":"„ენერგო-პრო ჯორჯიას“ აბონენტების ნაწილს 1-ელ სექტემბერს ელექტროენერგიის მიწოდება შეეზღუდება","text":"გეგმური სარეაბილიტაციო სამუშაოების გამო, 1-ელ სექტემბერს „ენერგო-პრო ჯორჯიას“ აბონენტების ნაწილს ელექტროენერგიის მიწოდება შეუწყდება.\n„ენერგო-პრო ჯორჯიას“ ინფორმაციით, ქსელის გეგმური სარეაბილიტაციო სამუშაოების გამო, 1-ელ სექტემბერს 11:00-დან 19:00 საათამდე ელექტროენერგიის მიწოდება შეეზღუდება აბონენტებს დუშეთის რაიონის სოფლებში ლუთხუბი, გამსი, ჩოხი, ბახანი, ათნოხი, ბოსელი, ჩობალაურები, ფასანაური და მიმდებარე სოფლებში.\nასევე 1-ელ სექტემბერს 15:00-დან 17:00 საათამდე ელექრომომარაგება შეეზღუდება აბონენტებს ყაზბეგის რაიონის სოფლებში სნო, აჩხოტი, ჯუთა, გაიბოტენი, გარბანი და მიმდებარე სოფელბში.\nკომპანიის ცნობითვე, სარეაბილიტაციო სამუშაოების დასრულებისთანავე, ელექტროენერგიის მიწოდება ჩვეულ რეჟიმში აღდგება.","link":"https://www.interpressnews.ge/ka/article/671903-energo-pro-jorjias-abonentebis-nacils-1-el-sektembers-elektroenergiis-micodeba-sheezgudeba/","logo":"https://www.interpressnews.ge/static/img/logofixed.svg","articleDate":"31.08.2021 / 17:06","imgUrl":"https://cdn2.ipn.ge/media/uploads/2019/08-30/energo2.jpg","important":false,"fileName":"ipn.json","voteCount":0},"31.08.2021 / 17:44":{"source":"IPN","title":"ფინანსთა მინისტრის მოადგილე ცოტნე ყავლაშვილი-2021 წლის 8 თვეში საგადასახადო ზედმეტობის სახით კომპანიებს მილიარდ 200 მილიონ ლარზე მეტი დაუბრუნდათ","text":"2021 წლის 8 თვეში საგადასახადო ზედმეტობის სახით კომპანიებს მილიარდ 200 მილიონ ლარზე მეტი დაუბრუნდათ“,- ამის შესახებ ფინანსთა მინისტრის მოადგილემ, ცოტნე ყავლაშვილმა განაცხადა და აღნიშნა, რომ მიმდინარე წლის ივლისში დღგ-ის გადამხდელ საწარმოთა ბრუნვა წინა წლის შესაბამისი თვის მაჩვენებელთან შედარებით 26.5%-ითაა გაზრდილი.\nმისივე თქმით, ეკონომიკის სწრაფი ტემპებით აღდგენის პროცესი გრძელდება.\n„წინასწარი შეფასებით, 2021 წლის ივლისში, წინა წელთან შედარებით, ეკონომიკის რეალურმა ზრდამ 9.9 პროცენტი შეადგინა, ხოლო 7 თვის მაჩვენებელი 12.2 %-ით განისაზღვრა. მაღალი მაჩვენებლები გვაქვს ექსპორტის მიმართულებით. უნდა აღინიშნოს, რომ როდესაც ფინანსთა სამინისტრო საბიუჯეტო ცვლილებით შევიდა პარლამენტში ჩვენ წარვადგინეთ საბაზისო სცენარი - 7.7%-იანი ეკონომიკური ზრდით, რაზეც დაფუძნებულია ჩვენი საბიუჯეტო პოლიტიკა და იქვე აღვნიშნეთ, რომ გვქონდა პოზიტიური სცენარის განვითარებისა და ორნიშნა ეკონომიკური ზრდის მიღწევის მაღალი მოლოდინი. სწორედ ამ სცენარის მიხედვით ვითარდება ეკონომიკური ტენდენციები. ეს დამსახურებაა ჩვენი ეფექტიანი ეკონომიკური პოლიტიკის და მიზნობრივი ფისკალური პაკეტების, რომლებიც ბიუჯეტით არის გათვალისწინებული“, - აღნიშნა ფინანსთა მინისტრის მოადგილემ.\nმისი თქმით, შეუფერხებლად მიმდინარეობს დღგ-ის გადამხდელ საწარმოთათვის საგადასახადო ზედმეტობის დაბრუნების პროცესი.\n„მიმდინარე წლის 7 თვის მაჩვენებლებით, მილიარდ 55 მლნ ლარი დავუბრუნეთ კომპანიებს, რაც აჭარბებს 2020 წლის 12 თვის მაჩვენებელს. ასევე, აღსანიშნავია აგვისტოში დაფიქსირებული ტენდენციაც. ჩვენ უკვე შეგვიძლია ვთქვათ, რომ 2021 წლის აგვისტოს თვე რეკორდული იქნება დღგ-ის გადასახადის კუთხით ბიუჯეტში მობილიზებული თანხის მიხედვით. ასეთი მაღალი მაჩვენებელი ერთ თვეში არ დაფიქსირებულა არც 2019 წლის ივლისში, როდესაც გაუქმდა ე.წ. „ოქროს სია“ და ქვეყნის ბიუჯეტმა მიიღო 600 მლნ ლარამდე“, - განაცხადა ცოტნე ყავლაშვილმა.\nფინანსთა მინისტრის მოადგილემ ასევე, ყურადღება გაამახვილა პარტნიორი საერთაშორისო საფინანსო ორგანიზაციების პოზიტიურ მოლოდინებზე ეკონომიკურ ზრდასთან მიმართებით. ამ კუთხით მან აღნიშნა საერთაშორისო სავალუტო ფონდი, რომელმაც 2021 წელს საქართველოსთვის გაზარდა ეკონომიკური ზრდის პროგნოზი 7.7%-მდე.\nაღნიშნულ ინფორმაციას ფინანსთა სამინისტრო ავრცელებს.","link":"https://www.interpressnews.ge/ka/article/671911-pinansta-ministris-moadgile-cotne-qavlashvili-2021-clis-8-tveshi-sagadasaxado-zedmetobis-saxit-kompaniebs-miliard-200-milion-larze-meti-daubrundat/","logo":"https://www.interpressnews.ge/static/img/logofixed.svg","articleDate":"31.08.2021 / 17:44","imgUrl":"https://cdn2.ipn.ge/media/uploads/2021/08-31/cotne_qavlashvili.jpg","important":false,"fileName":"ipn.json","voteCount":0},"31.08.2021 / 17:32":{"source":"IPN","title":"ესტონეთს ახალი პრეზიდენტი ჰყავს","text":"ესტონეთის პარლამენტმა მეორე მცდელობის შედეგად, ალარ კარისი ქვეყნის პრეზიდენტად აირჩია. ამის შესახებ ადგილობრივი მედია იუწყება.\nკარისის კანდიდატურას მხარი დაუჭირა 72-მა პარლამენტარმა. მის ასარჩევად 68 ხმაც საკმარისი იყო.\nკარისი საპრეზიდენტო პოსტზე ერთადერთი კანდიდატურა იყო, რომელიც რეფორმებისა და ცენტრისტული პარტიების კოალიციამ წამოაყენა. 30 აგვისტოს გამართული კენჭისყრისას, მას ხუთი ხმა არ ეყო.\nალარ კარისი 63 წლისაა, განათლებით ბიოლოგი. მანამდე სახელმწიფო კონტროლის თანამდებობას იკავებდა, იყო საბუნებისმეტყველო მეცნიერებათა უნივერსიტეტის რექტორი და ხელმძღვანელობდა ესტონეთის ეროვნულ მუზეუმს. ის არასოდეს ყოფილა არც ერთი პარტიის წევრი.\n ","link":"https://www.interpressnews.ge/ka/article/671909-estonets-axali-prezidenti-hqavs/","logo":"https://www.interpressnews.ge/static/img/logofixed.svg","articleDate":"31.08.2021 / 17:32","imgUrl":"https://cdn2.ipn.ge/media/uploads/2021/08-31/59040984_303.jpg","important":false,"fileName":"ipn.json","voteCount":0},"31.08.2021 / 17:30":{"source":"IPN","title":"ზურაბ აბაშიძე ძმები კაკაბაძეებისა და ივანე კერესელიძის ქუჩების მოსახლეობას შეხვდა","text":"„ქართული ოცნების“ თბილისის საკრებულოს მთაწმინდის რაიონის მაჟორიტარი დეპუტატობის კანდიდატი ზურაბ აბაშიძე და საკრებულოს თავმჯდომარის პირველი მოადგილე გიგა ახვლედიანი ძმები კაკაბაძეებისა და ივანე კერესელიძის ქუჩების მოსახლეობას შეხვდნენ.\nზურაბ აბაშიძე უბნის მცხოვრებლების ინდივიდუალურ საჭიროებებსა და ინიციატივებს პირადად გაეცნო და დაათვალიერა ისტორიული შენობები, სადაც გარკვეული სამუშაოებია ჩასატარებელი.\n„ძალიან საინტერესო შეხვედრა მქონდა ძმები კაკაბაძეებისა და ივანე კერესელიძის ქუჩების მოსახლეობასთან. მათთან ერთად ვისაუბრე მიმდინარე პროექტებსა და სამომავლო გეგმებზე. ასევე, განვიხილეთ ის ინიციატივები, რომლებიც მიზნად ისახავს ძველი თბილისის განახლებას და იქ არსებული კულტურული მემკვიდრეობის შენარჩუნებასა და მოვლა-პატრონობას.\nმთაწმინდაზე გავიზარდე და იმედია არ შევცდები თუ ვიტყვი, რომ ეს უბანი ნამდვილად არის ჩვენი თბილისის გული თავისი გამორჩეული ისტორიით, წარსულით, აწმყოთი, ასევე, დარწმუნებული ვარ, მომავლითა და რაც უმთავრესია, აქ მცხოვრები ადამიანებით. შესაბამისად, პირადად ვიზრუნებ, რომ ყველა ის პროექტი, რომელსაც მომავალში „ქართული ოცნების“ გუნდთან ერთად განვახორციელებთ ორიენტირებული იყოს, როგორც რაიონის განვითარებასა და წინსვლაზე, ასევე, თითოეული ადამიანის კეთილდღეობაზე“,-აღნიშნა აბაშიძემ.\nმაჟორიტარობის კანდიდატი, წინასაარჩევნო კამპანიის ფარგლებში, მთაწმინდის რაიონის ყველა ქუჩის მოსახლეობას ეტაპობრივად შეხვდება.\nაღნიშნულ ინფორმაციას „ქართული ოცნება-დემოკრატიული საქართველო“ ავრცელებს.","link":"https://www.interpressnews.ge/ka/article/671908-zurab-abashize-zmebi-kakabazeebisa-da-ivane-kereselizis-kuchebis-mosaxleobas-shexvda/","logo":"https://www.interpressnews.ge/static/img/logofixed.svg","articleDate":"31.08.2021 / 17:30","imgUrl":"https://cdn2.ipn.ge/media/uploads/2021/08-31/240869407_917926208933415_3085497646613953768_n.jpg","important":false,"fileName":"ipn.json","voteCount":0},"31.08.2021 / 17:40":{"source":"IPN","title":"გიგი უგულავას განცხადებით, შს სამინისტრო ფოთში კანდიდატად რეგისტრაციისთვის საჭირო ცნობას არ აძლევს","text":"ფოთში ოპოზიციის ნაწილის მერობის კანდიდატის, გიგი უგულავას განცხადებით, შინაგან საქმეთა სამინისტრო ფოთში კანდიდატად რეგისტრაციისთვის საჭირო ცნობას არ აძლევს.\nაღნიშნულის შესახებ უგულავა „ფეისბუქის“ საკუთარ გვერდზე წერს. უგულავას თქმითვე, შსს „ლუკაშენკოს მილიციას ბაძავს“.\n„შსს არ მაძლევს ცნობას, რაც აუცილებელია ფოთში ჩემი რეგისტრაციისთვის. არც უარის ქაღალდს მაძლევენ. ახლა მივდივარ ადგილზე.\nრამ შეგაშინათ ასე თქვე უდღეურებო? - გასაგებია, რამაც შეგაშინათ...\nასე არ დავტოვებ ამას“, - წერს უგულავა.\n ","link":"https://www.interpressnews.ge/ka/article/671910-gigi-ugulavas-gancxadebit-shs-saministro-potshi-kandidatad-registraciistvis-sachiro-cnobas-ar-azlevs/","logo":"https://www.interpressnews.ge/static/img/logofixed.svg","articleDate":"31.08.2021 / 17:40","imgUrl":"https://cdn2.ipn.ge/media/uploads/2021/07-07/ugulava_gigii_3.jpg","important":false,"fileName":"ipn.json","voteCount":0},"02.09.2021 / 15:50":{"source":"IPN","title":"ირაკლი ღარიბაშვილი - პოლიტიკური ფარისევლობაა, რასაც დღეს „ნაცმოძრაობა“ სჩადის, ვითომ ძალიან წუხან ევროკავშირის დახმარებასა და სესხებზე","text":"რა შუაშია ნატოს გენერალური მდივანი ან შარლ მიშელი ამ საკითხთან დაკავშირებით, რატომ აწუხებენ ამ ადამიანებს?!, - ასე ეხმაურება საქართველოს პრემიერ-მინისტრი ირაკლი ღარიბაშვილი 14 ოპოზიციური პარტიის მხრიდან ევროპული საბჭოს პრეზიდენტის, ნატო-ს გენერალურ მდივნის, ევროპული კომისიის და ევროპული პარლამენტის პრეზიდენტების ღია წერილით მიმართვას.\nღარიბაშვილის თქმით, პოლიტიკური ფარისევლობაა თითქოს „ნაციონალურ მოძრაობას“ ევროკავშირის დახმარება ძალიან აწუხებს.\n,,თოთხმეტმა პარტიამ მოაწერა ხელი, ე.ი ერთმა - „ნაციონალურმა მოძრაობამ“. ჩვენ გავაკეთეთ ამასთან დაკავშირებით განმარტებები და კომენტარი, უკვე ზედმეტია, ხალხი დავღალეთ. ეს არის ჩვეულებრივი სპეკულაციები და მინდა კიდევ ერთხელ განვმარტო, რომ პოლიტიკური ფარისევლობაა, რასაც დღეს ჩადის „ნაც.მოძრაობა“ ვითომ ძალიან წუხან ევროკავშირის დახმარებაზე, სესხებზე თუ ა.შ.“, - აღნიშნა ირაკლი ღარიბაშვილმა.\nცნობისთვის, ოპოზიციური პოლიტიკური პარტიების ნაწილი ევროპული საბჭოს პრეზიდენტს, ნატო-ს გენერალურ მდივანს, ევროპული კომისიის და ევროპული პარლამენტის პრეზიდენტებს ღია წერილით მიმართავს. მიმართვის ავტორები იმედოვნებენ, რომ ქართული საზოგადოება ოქტომბერში აუცილებლად გამოიტანს პოლიტიკურ ვერდიქტს, ხოლო ევროკავშირი და ნატო, დაუჭერს რა მხარს ქართველი ხალხის დემოკრატიულ არჩევანს, ახალი არჩევნების ჩატარებას დაუყოვნებლივ მოითხოვს.\n ","link":"https://www.interpressnews.ge/ka/article/672223-irakli-garibashvili-politikuri-parisevlobaa-rasac-dges-nacmozraoba-schadis-vitom-zalian-cuxan-evrokavshiris-daxmarebasa-da-sesxebze/","logo":"https://www.interpressnews.ge/static/img/logofixed.svg","articleDate":"02.09.2021 / 15:50","imgUrl":"https://cdn2.ipn.ge/media/uploads/2021/07-14/garibashvili.jpg","important":false,"fileName":"ipn.json","voteCount":0},"02.09.2021 / 15:54":{"source":"IPN","title":"ირაკლი ღარიბაშვილი - სასამართლოზე გველაპარაკება ადეიშვილის, სააკაშვილის, ახალაიას, მერაბიშვილის, ბოკერიას, უგულავას, კეზერაშვილის, თაღლითი მძარცველების და მჩაგვრელი ადამიანების პარტია","text":"მოდით ვთქვათ, ვინ არის დღეს ოპოზიცია - სამწუხაროდ, ერთადერთი დესტრუქციული რადიკალური ძალა „ნაციონალური მოძრაობის“ სახით, მისი ბელადის, სააკაშვილის მეთაურობით, - ამის შესახებ საქართველოს პრემიერ-მინისტრმა ირაკლი ღარიბაშვილმა „ქართული ოცნების“ ჭიათურის მერობის კანდიდატის, გივი მოდებაძის წარდგენისას განაცხადა.\nმთავრობის მეთაურის თქმით, ოპონენტები მოსახლეობას ვერავითარ კონკრეტულ ხედვას თუ პრობლემების გადაჭრის გზებს ვერ სთავაზობენ.\n„ვინმეს უნახავს რაიმე ან გამოსავლის გზები მათი მხრიდან შემოთავაზებული, ან რაიმე კონკრეტული გეგმა, ხედვა, პროგრამა? ნული, არავითარი. მათი მხრიდან 8 წლის განმავლობაში მხოლოდ ისმის ძალადობა, ზიზღი, შუღლი, ერთმანეთთან დაპირისპირება და ცილისწამების მთელი ეს პროპაგანდა, რომელიც უწყვეტად მოედინება მათი ბაგეებიდან და მათი ტელევიზიებიდან. სწორედ მათი მეთოდური მუშაობით, ეს ცნობილი მეთოდია, სხვათა შორის ფაშისტები იყენებდნენ, უწყვეტი პროპაგანდის მეშვეობით, შეუძლიათ, ჯოჯოხეთი ადამიანს მოაჩვენონ სამოთხედ და პირიქით. 2012 წლის 1-ელ ოქტომბრამდე ჩვენ მართლაც ჯოჯოხეთში ვცხოვრობდით. აქ არ არსებობდა არც თავისუფლება, არც ღირსება, არაფერი საერთოდ, ფეხქვეშ იყო გათელილი ადამიანების ფუნდამენტური უფლებები და თავისუფლებები“, - განაცხადა ღარიბაშვილმა.\nმან წინა ხელისუფლების დროს სასამართლო სისტემაში არსებული ვითარებაზე ისაუბრა.\n„ყველას კარგად გვახსოვს, როგორი სასამართლო იყო, დღეს რომ გამოდიან და ბედავენ, რომ სასამართლოზე გველაპარაკებიან. ვინ გველაპარაკება ამას, ადეიშვილის და სააკაშვილის, ახალაიას, მერაბიშვილის, გიგა ბოკერიას და გიგი უგულავას, კეზერაშვილის პარტია, ამ თაღლითი მძარცველების და მჩაგვრელი ადამიანების პარტია. გველაპარაკებიან სასამართლოს დამოუკიდებლობაზე, პროკურატურის გამჭვირვალობაზე, პოლიციაზე, ჯარზე და ა.შ. მათ არ აქვთ არავითარი მორალური უფლება, ჩვენი ხელისუფლება გააკრიტიკონ. მათი ერთადერთი გამოსავალია, დატოვონ პოლიტიკა, რომ ქვეყანა დაწყნარდეს, ხალხი დამშვიდდეს და ის ქაოსი და ისტერია, რაც შექმნილია მათი ტელევიზიების მეშვეობით, უნდა დამთავრდეს ამ ქვეყანაში. უნდა დამთავრდეს პოლარიზება, ადამიანების დაპირისპირება, ხელოვნური, გამოგონილი ბინძური ბრალდებებით და ცილისწამებებით“, - განაცხადა პრემიერ-მინისტრმა.\nმთავრობის მეთაურის შეფასებით, ეს, ქვეყნის და ხალხის გამოწვევაა, რადგან ხალხს სჭირდება შინაგანი სიმშვიდე, სტაბილურობა თავისუფლება და ყველა ის შესაძლებლობა, რომელსაც მთავრობა უქმნის.\n„დასაქმებაა ერთ-ერთი მთავარი პრობლემა. რაზე ვსაუბრობთ საერთოდ, 24 საათის განმავლობაში მათ ტელევიზიებსა და მათ რიგებში მიმდინარეობს საუბარი მხოლოდ და მხოლოდ ცილისწამებაზე, შეურაცხყოფაზე, უამრავ ბრალდებაზე. არავითარი საუბარი არ მიმდინარეობს ჩვენი მოსახლეობის რეალურ პრობლემებზე - გაჭირვებაზე, უმუშევრობაზე, დასაქმებაზე, სოფლის მეურნეობის განვითარებაზე, ეკონომიკის აღორძინებაზე. რატომ? იმიტომ, რომ მათი დღის წესრიგი აბსოლუტურად სხვა თემებით არის გაჯერებული. მათი ერთადერთი მიზანია ხელისუფლებაში დაბრუნება ძალადობრივი გზით, რადგან იციან, რომ 7 არჩევნებში სასტიკად დამარცხდნენ და მე-8 არჩევნებშიც სასტიკად დამარცხდებიან. რა თქმა უნდა, ხანდახან ადამიანს გიჩნდება სურვილი და ნატვრა გაქვს, ოცნებაც გაქვს, რომ ღირსეული კონკურენტი, ღირსეული მოწინააღმდეგე გყავდეს. ასეთ ადამიანებთან ასეთი დაპირისპირებაც უკვე მომაბეზრებელია ჩვენთვის ყველასთვის და მითუმეტეს, ხალხისთვის. წარმოგიდგენიათ, რამდენად აუტანელია მათი დემაგოგიის მოსმენა ყოველდღიურად, რაც ხდება მათ ტელევიზიებში. ყოველდღიურად, დილიდან დაწყებული გვიან ღამემდე, მიმდინარეობს მიზანმიმართული პროპაგანდა, რომ მოსახლეობა დაძაბონ, ხალხი მუდმივ სტრესში ამყოფონ და ეს განწყობა და შფოთვა მუდმივად სუფევდეს ჩვენს საზოგადოებაში, რომ არ განვითარდეს არაფერი, რომ მოსახლეობამ ვერ დაგეგმოს ხვალინდელი დღე“, - განაცხადა პრემიერ-მინისტრმა.","link":"https://www.interpressnews.ge/ka/article/672224-irakli-garibashvili-sasamartloze-gvelaparakeba-adeishvilis-saakashvilis-axalaias-merabishvilis-bokerias-ugulavas-kezerashvilis-tagliti-mzarcvelebis-da-mchagvreli-adamianebis-partia/","logo":"https://www.interpressnews.ge/static/img/logofixed.svg","articleDate":"02.09.2021 / 15:54","imgUrl":"https://cdn2.ipn.ge/media/uploads/2021/08-13/garibashvili1.jpg","important":false,"fileName":"ipn.json","voteCount":0},"02.09.2021 / 15:43":{"source":"IPN","title":"ირაკლი ღარიბაშვილი - ჩვენ ჩვენს პარტნიორებს ავუხსენით და კიდევ ავუხნით რატომ ვთქვით უარი დამატებით ვალის აღებაზე - ვფიქრობ, ყველა კითხვა იქნება მოხსნილი","text":"საქართველოს პრემიერ-მინისტრის ირაკლი ღარიბაშილის განცხადებით, საქართველოს ხელისუფლება პარტნიორებს კიდევ აუხსნის, რატომ თქვა უარი დამატებითი ვალის აღებაზე.\nამასთან, ღარიბაშვილი კიდევ ერთხელ განმარტავს, რომ ევროკავშრისგან გამოყოფილი თანხა სესხი იყო და არა დახმარება.\n„ჩვენ ჩვენს პარტნიორებს ავუხსენით და კიდევ ავუხნით ჩვენს მოტივაციას, რატომ ვთქვით უარი დამატებით ვალის აღებაზე. ვფიქრობ, რომ ყველა კითხვა იქნება მოხსნილი. თეთრზე შავად წერია, ცხადად, რომ ეს იყო ჩვეულებრივი სესხის ხელშეკრულება“,- განაცხადა ღარიბაშვილმა.\nცნობისთვის, ამერიკის შეერთებული შტატების ელჩის, კელი დეგნანის განცხადებით, საქართველოს მთავრობის განცხადება, რომ საქართველოს ევროკავშირისგან 75 მლნ-იანი დახმარება არ სჭირდება, სიურპრიზი იყო. ამასთან, როგორც დეგნანმა განაცხადა, მიუხედავად აღნიშნული ფაქტისა, რეფორმები, რაზეც გასულ წელს საქართველო და ევროკავშირი მუშაობდნენ, უნდა გაგრძელდეს.","link":"https://www.interpressnews.ge/ka/article/672221-irakli-garibashvili-chven-chvens-partniorebs-avuxsenit-da-kidev-avuxnit-ratom-vtkvit-uari-damatebit-valis-agebaze-vpikrob-qvela-kitxva-ikneba-moxsnili/","logo":"https://www.interpressnews.ge/static/img/logofixed.svg","articleDate":"02.09.2021 / 15:43","imgUrl":"https://cdn2.ipn.ge/media/uploads/2021/08-10/garibashvilii.jpg","important":false,"fileName":"ipn.json","voteCount":0},"02.09.2021 / 15:38":{"source":"IPN","title":"რუსთავში ვაქცინაციის მოძრავმა პუნქტებმა მუშაობა დაიწყო","text":"რუსთავში ვაქცინაციის მოძრავმა პუნქტებმა მუშაობა დაიწყო. როგორც რუსთავის მერიის მიერ გავრცელებულ განცხადებაშია ნათქვამი, დღეიდან რუსთავის ხუთი სამედიცინო დაწესებულების გარდა, კოვიდსაწინააღმდეგო ვაქცინით აცრის საშუალება სპეციალურად აღჭურვილ ავტობუსებში მოწყობილ ვაქცინაციის პუნქტებშიც იქნება შესაძლებელი.\n„მოძრავი ვაქცინაციის პუნქტები რუსთავში, სამ ლოკაციაზე - ჭყონდიდელის დასახლებაში (რჩეულიშვილის N9 სუპერმარკეტ “მადაგონის” წინ), მე-12 მკ/რნ -ის N24 (23-ე საშუალო სკოლის წინ), მე-19 მკ/რნ, აღმაშენებლის გამზირი N89, (სუპერმარკეტ ,,მადაგონის“ წინ) არის განთავსებული და იმუნიზაციის მსურველებს 11:00 საათიდან 18:00 საათამდე ჩაუტარებენ აცრას.\nმოსახლეობის ვაქცინაციის პროცესს, დღეს ადგილზე გაეცნო რუსთავის მერი ირაკლი ტაბაღუა. როგორც ირაკლი ტაბაღუამ განაცხადა, მოსახლეობის იმ ნაწილს, რომელიც დღემდე არ აცრილა, საკუთარ სახლთან ახლოს განთავსებულ ვაქცინაციის პუნქტში შეუძლიათ კოვიდსაწინაარმდეგო აცრის ჩატარება“, - აღნიშნულია რუსთავის მერიის მიერ გავრცელებულ განცხადებაში.\nამასთან, როგორც რუსთავის მერმა ირაკლი ტაბაღუამ აღნიშნა, მოძრავი ამცრელი პუნქტები აღჭურვილია საჭირო ინვენტარით.\n„აცრის მსურველების რაოდენობის მატებასთან ერთად, ჯანდაცვის სამინისტროს ორგანიზებითა და მუნიციპალიტეტის ჩართულობით მოხდა მოძრავი ვაქცინაციის პუნქტების მოწყობა ავტობუსებში. ავტობუსები ქალაქის სამ სხავადასხვა უბანშია განთავსებული და შექმნილია ყველა პირობა იმისათვის, რომ ყველა წესის და რეგულაციის დაცვით მოხდეს მოსახლეობის აცრა“, - განაცხადა ირაკლი ტაბაღუამ.\nრუსთავში მოძრავ ვაქცინაციის ცენტრებში, კორონავირუსის საწინააღმდეგო აცრის გაკეთება “ფაიზერისა” და “სინოვაკის” წარმოების ვაქცინითაა შესაძლებელი.\n ","link":"https://www.interpressnews.ge/ka/article/672218-rustavshi-vakcinaciis-mozravma-punktebma-mushaoba-daicqo/","logo":"https://www.interpressnews.ge/static/img/logofixed.svg","articleDate":"02.09.2021 / 15:38","imgUrl":"https://cdn2.ipn.ge/media/uploads/2021/09-02/rustaviii.jpg","important":false,"fileName":"ipn.json","voteCount":0},"02.09.2021 / 15:42":{"source":"IPN","title":"აიცერი სითი მოლში! - სითი მოლი ჯანდაცვის სამინისტროს ახალ პროექტს უერთდება","text":"დევნილთა, შრომის, ჯანმრთელობისა და სოციალური დაცვის სამინისტრო–სა და თბილისის მერია / Tbilisi City Hall–ის ერთობლივი პროექტის ფარგლებში, დღეიდან ვაქცინაციის მოძრავი პუნქტები „სითი მოლი საბურთალოს“ და „სითი მოლი გლდანის“ სავაჭრო ცენტრების ტერიტორიაზე განთავსდება.\nვაქცინაციის მოძრავი პუნქტები ყოველდღე 11:00-დან – 20:000-მდე, შემდეგ მისამართებზე იმუშავებენ:\n• სითი მოლი საბურთალო – ვაჟა–ფშაველას გამზირი #70, ღია ავტოსადგომის ტერიტორია („სითი გარდენის“ მიმდებარედ)\n• სითი მოლი გლდანი – ი. ვეკუას #1 , ღია ავტოსადგომის ტერიტორია (მუხიანის მხარეს)\nვაქცინაციის მოძრავ პუნქტში მოქალაქეები სერვისს წინასწარი რეგისტრაციის გარეშე მიიღებენ და აცრის ჩატარებას სასურველი ვაქცინით შეძლებენ.\nსითი მოლში ვაქცინაციის მოძრავი პუნქტების გახსნით, ორგანიზებას გავუწევთ დასაქმებულთა სრულ ვაქცინაციას. ამასთან, ხელს შევუწყობთ სავაჭრო ცენტრებში შემოსულ მომხმარებელთა და ახლო ლოკაციაზე მცხოვრები მოსახლეობის იმუნიზაციის პროცესს.","link":"https://www.interpressnews.ge/ka/article/672220-aiceri-siti-molshi-siti-moli-jandacvis-saministros-axal-proekts-uertdeba/","logo":"https://www.interpressnews.ge/static/img/logofixed.svg","articleDate":"02.09.2021 / 15:42","imgUrl":"https://cdn2.ipn.ge/media/uploads/2021/09-02/sitiii.jpg","important":false,"fileName":"ipn.json","voteCount":0},"02.09.2021 / 15:32":{"source":"IPN","title":"ირაკლი ღარიბაშვილი - ჩვენ ყველა ვალდებულება შევასრულეთ - გარკვეული ვალდებულებები დარჩენილია, თუმცა, ჩვენ მათაც შევასრულებთ","text":"ჩვენ ყველა ვალდებულება შევასრულეთ. გარკვეული ვალდებულებები დარჩენილია, თუმცა ჩვენ მათაც შევასრულებთ! - ამის შესახებ საქართველოს პრემიერ-მინისტრმა, ირაკლი ღარიბაშვილმა ჟურნალისტებთან „ნაციონალური მოძრაობის“ მიერ შარლ მიშელის შეთანხმებაზე საუბრისას განაცხადა.\nმისივე თქმით, არსებობს იმის მზაობა, რომ მაქსიმალურად გამჭვირვალედ გაგრძელდეს რეფორმები.\n„იყო გარკვეული აზრთა სხვადასხვაობა და პოზიციებში შეუთანხმებლობა, კერძოდ, 7 პუნქტიდან 6 არის შესრულებული და 1 არის დარჩენილი, რომელიც მალევე შესრულდება. რაც ვთქვით, იმას გავაკეთებთ. ყველაფერი დანარჩენი არის პოლიტიკური სპეკულაციები. აქედან გამომდინარე, ჩვენი მხრიდან არსებობს იმის მზაობა, რომ მაქსიმალურად გამჭვირვალედ გავაგრძელოთ რეფორმები და რეალურად ყველა ეს ვალდებულება შეთანხმებების გარეშეც შესრულდება“, - განაცხადა ირაკლი ღარიბაშვილმა.\nშეგახსენებთ, რომ „ნაციონალურმა მოძრაობამ“ შარლ მიშელის შეთანხმებას ხელი დღეს მოაწერა.\nშეგახსენებთ იმასაც, რომ „ქართულმა ოცნებამ“ 19 აპრილის შეთანხმება ანულირებულად 28 ივლისს გამოაცხადა. პარტიამ მთავარ მიზეზად სწორედ ის გარემოება დაასახელა, რომ მას არ ჰქონდა მთავარი ოპოზიციური პარტიის - „ნაციონალური მოძრაობის“ ხელმოწერა.\n \n ","link":"https://www.interpressnews.ge/ka/article/672216-irakli-garibashvili-chven-qvela-valdebuleba-shevasrulet-garkveuli-valdebulebebi-darchenilia-tumca-chven-matac-shevasrulebt/","logo":"https://www.interpressnews.ge/static/img/logofixed.svg","articleDate":"02.09.2021 / 15:32","imgUrl":"https://cdn2.ipn.ge/media/uploads/2021/08-11/garibashvili22222.jpg","important":false,"fileName":"ipn.json","voteCount":0}}