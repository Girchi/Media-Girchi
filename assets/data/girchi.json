{
  "09 აგვისტო 2021, 20:43": {
    "title": "ვახტანგ მეგრელიშვილი: ჩვენი წინასაარჩევნო კამპანია ფაქტობრივად არის ვირტუალურ სივრცეში",
    "text": "„გირჩი“ წინასაარჩევნო კამპანიას ვირტუალურად აწარმოებს. პარტიის ფინანსებისთვის კი საუბნო და საოლქო კომისიებში აუქციონით ყიდის. „ჩვენი წინასაარჩევნო კამპანია ფაქტობრივად არის ვირტუალურ სივრცეში, ჩვენ ვარჩევთ კანდიდატებს თითოეულ რაიონში. ასევე წინასაარჩევნო კამპანიის ნაწილია Tesla-ს გათამაშება, რაც ბიუჯეტის დაფინანსების საწინააღმდეგო პოლიტიკური კამპანია იქნება და გვინდა, რომ მთელს საქართველოში, როგორც დღეს პარლამენტსა და ცესკოში, გვყავდეს ჩვენი წარმომადგენლები“, - განაცხადა „გირჩის“ ერთ-ერთმა ლიდერმა, ვახტანგ მეგრელიშვილმა. ადგილობრივი თვითმმართველობის არჩევნები საქართველოში 2 ოქტომბერს გაიმართება. ",
    "link": "https://imedinews.ge/ge/politika/213636/vakhtang-megrelishvili-chveni-tsinasaarchevno-kampania-paqtobrivad-aris-virtualur-sivrtseshi",
    "logo": "https://www.imedi.ge/m/i/logo@2x.png",
    "articleDate": "09 აგვისტო 2021, 20:43",
    "imgUrl": "https://cdn.imedi.ge/new/imedinews/G/2108/01/09/06/55/F0tFbwA33UyqGa7-kkldnw/imedinews-44.jpg"
  },
  "11 აგვისტო 2021, 16:50": {
    "title": "მარიამ ქვრივიშვილი: მომდევნო ზამთრის სეზონზე დამსვენებლები ჰაწვალზე ასვლას ახალი ულტრათანამედროვე საბაგირო გზით შეძლებენ",
    "text": "მარიამ ქვრივიშვილიფოტო: ეკონომიკისა და მდგრადი განვითარების სამინისტრომომდევნო ზამთრის სეზონზე ჰაწვალზე ასვლას დამსვენებლები ახალი ულტრათანამედროვე საბაგირო გზით შეძლებენ. ეკონომიკისა და მდგრადი განვითარების მინისტრის მოადგილის მარიამ ქვრივიშვილის განცხადებით, ტურიზმი საქართველოს მთავრობისთვის ერთ-ერთი პრიორიტეტული დარგია.„ჩვენ მუდმივად ვახდენთ არსებული ინფრასტრუქტურის გაუმჯობესებას და ახლის მოწყობას ჩვენს სტრატეგიულ ტურისტულ ადგილებსა და კურორტებზე. ინსპექტირების საფუძველზე, საქართველოს მთავრობამ მიიღო გადაწყვეტილება, ჰაწვალი - ზურულდის საბაგირო განახლდეს და მომდევნო ზამთრის სეზონზე ჩვენს ქვეყანაში ჩამოსულ უცხოელ ტურისტებს, ისევე როგორც ქართველ დამსვენებლებს დავხვდეთ ახალი ულტრათანამედროვე საბაგიროთი, რომელიც იქნება უსაფრთხოების ყველა სტანდარტით დაცული“, - განაცხადა ქვრივიშვილმა.მისი თქმით, ახალი საბაგირო ხელს შეუწყობს მესტიაში მეტი ვიზიტორის მოზიდვას, რაც დადებითად აისახება ადგილობრივად ტურიზმში ჩართული მეწარმეების გაძლიერებაზე.",
    "link": "https://imedinews.ge/ge/ekonomika/213903/mariam-qvrivishvili-momdevno-zamtris-sezonze-damsveneblebi-hatsvalze-asvlas-akhali-ultratanamedrove-sabagiro-gzit-shedzleben",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:50",
    "imgUrl": "https://cdn.imedi.ge/new/imedinews/G/2108/01/09/21/30/nrKIUpePdkCWe0dkLFtk7w/imedinews-50.jpg"
  },
  "11 აგვისტო 2021, 16:31": {
    "title": "რუსთავში მოსახლეობის მასობრივი ვაქცინაცია აქტიურად მიმდინარეობს",
    "text": "ფოტო: რუსთავის მუნიციპალიტეტის მერიაკოვიდ 19-ის საწინააღმდეგო ვაქცინაციის პროცესში, დღეს რუსთავის ბაგა-ბაღების თანამშრომლები და საჯარო სკოლების პედაგოგები  ჩაერთნენ, ხვალიდან კი ,,რუსთავსერვის ცენტრის“ თანამშრომლების აცრა დაიწყება.მასობრივი ვაქცინაციის პროცესს ,,მარდალეიშვილის სამედიცინო ცენტრ - რუსთავში“, დღეს რუსთავის მერი ირაკლი ტაბაღუა, ქალაქის საზოგადოებრივი ჯანდაცვისა და უსაფრთხო გარემოს უზრუნველყოფის ცენტრის ხელმძღვანელ დავით ბეგაშვილთან ერთად  გაეცნო.,,რუსთავის მუნიციპალიტეტის მერიის აიპების თანამშრომლების გამოკითხვა ჩავატარეთ რამდენიმე კვირის წინ, იმაზე თუ ვის სურდა აცრა და რომელი ვაქცინით. ვირტუალურად მოხდა მსურველთა  რეგისტრაცია,  დღეიდან კი დაიწყო სკოლის მასწავლებლების, საბავშვო-ბაღების თანამშრომლების   მასობრივი ვაქცინაცია. ხვალიდან,   ,,რუსთავსერვის ცენტრის“ თანამშრომლებიც ჩაერთვებიან ამ პროცესში. ვაქცინირებულთა დღიური სტატისტიკა ქალაქში გაიზარდა, 220 ადამიანი იცრებოდა, დღეს კი  500-მდე გაიზარდა ეს ციფრი, რაც დადებითი ტენდენციაა რა თქმა უნდა. თუ ასეთ ტემპს შევინარჩუნებთ,  წლის ბოლომდე  რუსთავში მოსახლეობის 80-85 % იქნება ვაქცინირებული“, - განცახადა რუსთავის მერმა ირაკლი ტაბაღუამ.რუსთავის  მასშტაბით, მოსახლეობის ვაქცინაცია 5  სამედიცინო დაწესებულებაში, ,,ფაიზერის“, ,,ასტრაზენეკას“, ,,სინოფარმისა“ და ,,სინოვაკის“ ვაქცინითაა შესაძლებელი. ვაქცინაციაზე რეგისტრაცია შესაძლებელია, როგორც ელექტრონული პორტალის მეშვეობით, ასევე, პირდაპირ, კლინიკაში ვიზიტის დროსაც. გარდა ამისა, ვიზიტის დასაჯავშნად, მოქმედებს ერთიანი სამთავრობო ცხელი ხაზის სპეციალური ნომერი - 144-3.",
    "link": "https://imedinews.ge/ge/covid19/213898/rustavshi-mosakhleobis-masobrivi-vaqtsinatsia-aqtiurad-mimdinareobs",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 16:31",
    "imgUrl": "https://cdn.imedi.ge/new/imedinews/G/2108/01/09/21/15/YhFPN83-M0WDehH2CjWtcQ/pjimage-99.jpg"
  },
  "11 აგვისტო 2021, 17:10": {
    "title": "ილია მეორე: აიცრება თუ არა პატრიარქი, ეს განმსაზღვრელი არ შეიძლება იყოს სხვათათვის",
    "text": "კათოლიკოს-პატრიარქი ილია მეორეფოტო: საქართველოს საპატრიარქოსრულიად საქართველოს კათოლიკოს-პატრიარქი ილია მეორე ვაქცინაციის შესახებ განცხადებას ავრცელებს.მისი თქმით, აიცრება თუ არა პატრიარქი, ეს განმსაზღვრელი არ შეიძლება იყოს სხვათათვის.„კათოლიკოს-პატრიარქის აცრასთან დაკავშირებით პერიოდულად მიზანმიმართულად ვრცელდება სხვადასხვა ინფორმაცია, ამიტომაც მოკლედ შემდეგს ვიტყვი: აიცრება თუ არა პატრიარქი, ეს განმსაზღვრელი არ შეიძლება იყოს სხვათათვის. ვაქცინაციასთან მიმართებით ამა თუ იმ სასულიერო პირის დადებითი თუ უარყოფითი დამოკიდებულებაც მაგალითის მიმცემი ვერ იქნება, რადგან ეს სამედიცინო სფეროს ნაწილია, ინდივიდუალურ მიდგომას საჭიროებს და ჩვენი კომპეტენციის ფარგლებს სცილდება. მიგვაჩნია, რომ მოსახლეობაში არსებული კითხვების შესაბამისად, საზოგადოებას სათანადო დარგის სპეციალისტებისაგან უნდა მიეწოდებოდეს ინფორმაცია, რათა ადამიანებს დაეხმარონ პიროვნული არჩევანის გაკეთებაში.ვაქცინაცია უნდა იყოს ნებაყოფლობითი და აცრის თუ აუცრელობის შემთხვევაში არ უნდა ხდებოდეს დაძალება, ან ერთმანეთის განკითხვა-შეურაცხყოფა. ამასთან, გასათვალისწინებელია, რომ პანდემიის პირობებში რეგულაციების დაცვა ყველასთვის აუცილებელია. ამის შესახებ დადგენილება წმინდა სინოდმა ჯერ კიდევ 2021 წლის 11 თებერვლის სხდომაზე მიიღო, სადაც ასევე ნათქვამია: „საქართველოს ეკლესია დიდად აფასებს იმ სიკეთეს, რაც, ზოგადად, მედიცინას მოაქვს ადამიანების ჯანმრთელობის დაცვისთვის, თუმცა პასუხისმგებლობას ვერ აიღებს ვაქცინაციის პროპაგანდასთან მიმართებაში, რადგან ეს ჯანდაცვის მუშაკთა კომპეტენცია და პასუხისმგებლობაა“, - აღნიშნულია განცხადებაში.",
    "link": "https://imedinews.ge/ge/sazogadoeba/213907/ilia-meore-aitsreba-tu-ara-patriarqi-es-ganmsazgvreli-ar-sheidzleba-ikos-skhvatatvis",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 17:10",
    "imgUrl": "https://cdn.imedi.ge/new/imedinews/G/2108/01/09/21/60/BLno7f5W0U-hxk68w0IdDQ/patriarqi-tetri-savar.jpg"
  },
  "11 აგვისტო 2021, 17:06": {
    "title": "გიორგი ღურჯუმელიძე: „ქართული ოცნების” შტაბში ფულის დარიგება, წინასაარჩევნოდ ამომრჩევლის მოსყიდვა სიმართლეს არ შეესაბამება და ეს არის საზოგადოების შეცდომაში შეყვანის მცდელობა",
    "text": "გიორგი ღურჯუმელიძეფოტო: Facebook„ტვ პირველის“ მიერ სიუჟეტთან დაკავშრებით „ქართული ოცნების“ ოზურგეთის ბიუროს წევრმა, გიორგი ღურჯუმელიძემ მედიასთან კომენტარი გააკეთა.როგორც მან ჟურნალისტებს განუმარტა ოზურგეთში, „ქართული ოცნების” შტაბში ფულის დარიგების, წინასაარჩევნოდ ამომრჩევლის მოსყიდვა სიმართლეს არ შეესაბამება და ეს არის საზოგადოების შეცდომაში შეყვანის მცდელობა.„ნაციონალური მოძრაობა და მისადმი დაქვემდებარებული მედია იმდენად სასოწარკვეთილი და იმდენად გასულია რეალობიდან, ოზურგეთში, ქართული ოცნების შტაბში გაკეთებულ ფეიკ სიუჟეტში, სერიოზულად გვიმტკიცებენ, რომ ადგილი ჰქონდა ამომრჩევლის მოსყიდვას, ანუ გვიმტკიცებენ, რომ „ქართული ოცნების” შტაბის ერთმა წევრმა, შტაბის მეორე წევრი მოისყიდა. ეს უკვე სრული სიგიჟეა და ამაზე სერიოზული კომენტარის გაკეთება, ნამდვილად შეუძლებელია“ - განაცხადა გიორგი ღურჯუმელიძემ.",
    "link": "https://imedinews.ge/ge/politika/213906/giorgi-gurjumelidze-qartuli-otsnebis-shtabshi-pulis-darigeba-tsinasaarchevnod-amomrchevlis-moskidva-simartles-ar-sheesabameba-da-es-aris-sazogadoebis-shetsdomashi-shekvanis-mtsdeloba",
    "logo": "https://www.imedi.ge/m/i/logo@2x.png",
    "articleDate": "11 აგვისტო 2021, 17:06",
    "imgUrl": "https://cdn.imedi.ge/new/imedinews/G/2108/01/09/21/55/lS43uKlOAkyLif1SZpfg1Q/pjimage-100.jpg"
  },
  " 12 აგვ 202113:38": {
    "title": "\n\n                      პარტნიორი ქვეყნის ან ორგანიზაციის დროშის დაზიანებისთვის 1000-ლარიანი ჯარიმა დაწესდება\n                  ",
    "text": "პარტნიორი ქვეყნებისა და ორგანიზაციების დროშების დაზიანებისთვის მოქალაქე 1000 ლარით დაჯარიმდება. ამავე ქმედების განმეორებით ჩადენა გამოიწვევს ფიზიკური პირის დაჯარიმებას 2000 ლარით ან ფიზიკური პირის ადმინისტრაციულ პატიმრობას 15 დღემდე ვადით.კერძოდ საუბარია ევროკავშირის, ჩრდილოატლანტიკური ხელშეკრულების ორგანიზაციის ან იმ სხვა საერთაშორისო ორგანიზაციის ოფიციალური სიმბოლოებზე, რომლის წევრიც არის საქართველო. აგრეთვე იმ სახელმწიფოს ეროვნული სიმბოლოს დაზიანებაზე, რომელთანაც საქართველოს აქვს დიპლომატიური ურთიერთობა და რომელიც აღმართულია ან გამოფენილია საჯარო დაწესებულებებზე, საჯარო დაწესებულების წინ ან საჯარო დაწესებულების შენობაში. ამ სახელმწიფოებში არ მოიაზრება ის ქვეყნები, რომლებიც საქართველოს ოკუპირებული ტერიტორიების დამოუკიდებლობას აღიარებენ.\"კანონპროექტის მიზანია ევროპის კავშირსა და ჩრდილოატლანტიკური ხელშეკრულების ორგანიზაციაში საქართველოს ინტეგრაციის პროცესისა და იმ საერთაშორისო ორგანიზაციების ღირებულებებისა და ფასეულობების დაცვა, რომელთა წევრიც არის საქართველო, აგრეთვე იმ სახელმწიფოებთან დიპლომატიური ურთიერთობების დაცვა, რომლებთანაც საქართველოს აქვს ასეთი ურთიერთობები\", - განაცხადა მომხსენებელმა, საგარეო ურთიერთობათა კომიტეტის თავმჯდომარემ, ნიკოლოზ სამხარაძემ.ევროპული საქართველოს ლიდერი, გოგა ბოკერია ამბობს, რომ კანონპროექტი არაკონსტიტუციურია და თავისუფლების საწინააღმდეგოდ არის მიმართული.\"ივანიშვილის რეჟიმი იმის მაგივრად რომ ძალადობისთვის სჯიდეს ადამიანებს, უდავო ამბისთვის, ჟურნალისტებზე თავდასხმითვისა და ადამიანების დარბევისთვის, ამის მაგივრად გადადის სიტყვის თავისუფლების მოწინააღმდეგეების მოედანზე და თუნდაც ჩემთვის კატეგორიულად მიუღებელი შეხედულებებისთვის, შინაარსისთვის სჯის ადამიანებს\", - განაცხადა ბოკერიამ",
    "link": "https://formulanews.ge/News/55094",
    "logo": "https://upload.wikimedia.org/wikipedia/commons/7/7b/TV_Formula_-_Official_Logo.png",
    "articleDate": " 12 აგვ 202113:38",
    "imgUrl": "https://formulanews.ge/uploads/news/bf598a40227b3aფგცგჰ0d32e134cc8009c188_XL.jpg"
  },
  " 11 აგვ 202117:28": {
    "title": "\n\n                      \"ვისაც მამა ჩემსავით გიყვართ, აიცერით!\" - ქალი, რომელსაც კორონავირუსმა მამა წაართვა\n                  ",
    "text": "ხატია ლომიძე, რომელსაც კორონავირუსმა მამა წაართვა, მოქალაქეებს სთხოვს, აიცრან, რათა სხვებმაც არ გამოსცადონ ის ტკივილი, რაც თავად გამოიარა. \"ვისაც მამა ჩემსავით გიყვართ, გთხოვთ, აიცერით!მამა რეანიმაციაში 2 თვეზე მეტხანს იწვა და მისი დისტანციურად ნახვის შესაძლებლობა ორჯერ მომეცა. ერთმანეთის ხმა არ გვესმოდა, მარტო იმას ვხედავდი ნიკაპი როგორ უკანკალებდა და ხელის მოძრაობით შიგნით შესვლას როგორ მთხოვდა.მინდოდა, ექიმს კარგად აეხსნა, რატომ არ მიშვებდნენ და წამით მაინც არ ეფიქრა, რომ მისი ნახვა არ მინდოდა ან შემეშინდა. ექიმს უკითხავს, ვინ არისო და ჩემი პატარა გოგოო.როგორ მიხაროდა, რომ მიცნო.მეორედ ნახვისას პირბადე მოვიხსენი, ჩემი “მხნე” სახე რო ენახა, იმის ნიშნად რო მის გადარჩენაში დარწმუნებული ვიყავი და იმედი არ დაეკარგა. აპარატიდან მოხსნისა და გაღვიძების შემდეგ ყოველ დღე ვეკითხებოდი ექიმს, ჩემთან რამის თქმას თუ აბარებდა, მხოლოდ ერთხელ შემომითვალა, სახლში როდის წამიყვანსო.რეანიმაციამდე კი, პალატიდან ბოლო საუბრისას მითხრა, რომ კარგად ვერ იყო და ხვალ დამერეკა.ეს “ხვალ” არ მოვიდა.მე მამა სახლში გარდაცვლილი წამოვიყვანე.მამა ჩემი გმირია და მან ეს ბრძოლა წააგო. გთხოვთ, აიცერით! გვეყოფა სიკვდილთან წაგებული ამდენი დების, ძმების, დედების, მამების, მეუღლეების სიცოცხლე\". - წერს ხატია ლომიძე. საქართველოში კორონავირუსს 6230 ადამიანი ემსხვერპლა. მხოლოდ ბოლო 24 საათში 48 ადამიანი გარდაიცვალა. ვაქცინაცია იცავს სიკვდილისგან. საქართველოში ამ ეტაპზე რამდენიმე დასახელების ვაქცინაა ხელმისაწვდომი.",
    "link": "https://formulanews.ge/News/55057",
    "logo": "https://upload.wikimedia.org/wikipedia/commons/7/7b/TV_Formula_-_Official_Logo.png",
    "articleDate": " 11 აგვ 202117:28",
    "imgUrl": "https://formulanews.ge/uploads_script2/articles/2021/08/11/pkfu9z5ty07m7u0.jpg"
  },
  "ხუთშაბათი, 12 აგვისტო, 2021 - 14:03": {
    "title": "დაკავებულია 20 ნარკორეალიზატორი - საგანგებო ბრიფინგი შსს-ში",
    "text": "შსს-მ ნარკოდანაშაულის ბრალდებით 20 პირი დააკავა. ამის შესახებ მამუკა ჭელიძემ საგანგებო ბრიფინგზე გააკეთა განცხადება. დაკავებულია როგორც საქართველოს, ისე უცხო ქვეყნის მოქალაქეები. სპეცოპერაციები შსს-მ თბილისში, ფონიჭალის დასახლებაში, რუსთავში, ბათუმსა და ქუთაისში, ასევე, ბოლნისის მუნიციპალიტეტში ჩაატარა. დაკავებულები არიან: 1969 წელს დაბადებული მ.ჭ., 1976 წელს დაბადებული ჯ.ხ., 1988 წელს დაბადებულ გ.გ., 1981 წელს დაბადებული ს.ს., 1996 წელს დაბადებული გ. კ., 1957 წელს დაბადებული ბ.ა., 1965 წელს დაბადებული ჯ.ი., 1993 წელს დაბადებული ლ.გ. 2001 წელს დაბადებული ვ.მ. 1956 წელს დაბადებული ი.ხ. 1961 წელს დაბადებული რ.ა., 1996 წელს დაბადებული ფ.გ., 1966 წელს დაბადებული ხ.ა., 1983 წელს დაბადებულ ე.ლ., 1980 წელს დაბადებული რ.კ., 1987 წელს დაბადებული ჯ.ა. და 1972 წელს დაბადებული ბ.მ., ასევე, უცხო ქვეყნის მოქალაქეები: 1989 წელს დაბადებულ ე.გ., 1990 წელს დაბადებულ ი.კ. და 1990 წელს დაბადებული ჯ.მ.შსს-ს ინფორმაციით, სამართალდამცველებმა, მოსამართლის განჩინების საფუძველზე, რამდენჯერმე განახორციელეს ნარკოტიკული საშუალებების საკონტროლო შესყიდვა და აღნიშნული შესყიდვების ფარული აუდიო-ვიდეო ჩაწერა:პოლიციის მიერ დაკავებული უცხო ქვეყნის მოქალაქეები სოციალურ ქსელში არსებული ნარკორეალიზატორთა ორგანიზებული ჯგუფის კურიერები იყვნენ. ისინი ნარკოტიკულ საშუალებებს თბილისში, სხვადასხვა ლოკაციაზე, უკანონო რეალიზაციის მიზნით ათავსებდნენ და ასაღებდნენ.სამართალდამცველებმა, მათი პირადი და საცხოვრებელი ბინების ჩხრეკისას, ნივთმტკიცების სახით ამოიღეს განსაკუთრებით დიდი ოდენობით სხვადასხვა სახის ნარკოტიკული საშუალებები.პოლიციის მიერ ნივთმტკიცების სახით ამოღებულია: 1 ლიტრი და 952 გრამი „ამფეტამინის“ შემცველი სითხე, 50 გრამი „ამფეტამინის“ შემცველი ფხვნილი, 15 გრამამდე „მდმა“-ს შემცველი ნივთიერება და 200 გრამამდე „კოკაინის“ შემცველი ნივთიერება.ქვემო ქართლის პოლიციამ, ბრალდებული ჯ.ა.-ს საცხოვრებელი სახლის ჩხრეკისას, 2 კილომდე ნარკოტიკული საშუალება „ჰეროინი“ ნივთმტკიცებად ამოიღო. აჭარის პოლიციამ კი, ბრალდებული ბ.მ.-ის პირადი ჩხრეკის შედეგად, ნივთმტკიცების სახით ამოიღო „ბუპრენორფინის“ შემცველი ნარკოტიკული საშუალება „სუბოქსინის“ 50 აბი.იმერეთის პოლიციის მიერ ერთ-ერთი დაკავებულის - რ.კ.-ის საცხოვრებელი სახლიდან ნივთმტკიცებად ამოღებულია უკანონოდ შეძენილი, „STALKER 2918-UK“-ის მოდელის პისტოლეტი.ნარკოდანაშაულების და ცეცხლსასროლი იარაღის უკანონო შეძენა-შენახვა-ტარების ფაქტებზე გამოძიება საქართველოს სისხლის სამართლის კოდექსის 260-ე და 236-ე მუხლებით მიმდინარეობს.დანაშაულები 8-დან 20 წლამდე ან უვადო თავისუფლების აღკვეთას ითვალისწინებს\" აცხადებენ შსს-ში",
    "link": "https://mtavari.tv/news/53312-dakavebulia-20-narkorealizatori-sagangebo",
    "logo": "https://www.televizia.org/img/tv_mtavariarxi.png",
    "articleDate": "ხუთშაბათი, 12 აგვისტო, 2021 - 14:03",
    "imgUrl": "https://api.mtavari.tv/files/styles/news_thumb_lg/public/photos/2021/07/spetsoperatsia_0.jpg?itok=zwbZPMoY"
  },
  "12 Aug. 2021, 11:40": {
    "title": "მეცნიერებმა ობობას მსგავსი საშინელი მუტანტები შექმნეს",
    "text": "\n    როგორც CNET იუწყება, მეცნიერებმა გენეტიკური ინჟინერიის საშუალებით პატარა მხეცები — გრძელფეხება მამილოს სახელით ცნობილი მთიბავები (Opiliones) შექმნეს. მათი მიზანი მუტაციის გზით მოკლეფეხება არსებების მიღება იყო იმის გასაგებად, თუ როგორ განიცდიდა არაქნიდების გენომი ევოლუციას დროთა განმავლობაში და რატომ გაიზარდა მათი ფეხები სიგრძეში. \nამ ნაშრომმა, შესაძლოა, შეცვალოს და გაამდიდროს ჩვენი წარმოდგენა გენეტიკის შესახებ. გენეტიკურად მოდიფიცირებული პატარა მონსტრების სურათი აშკარად შემაშფოთებელია, რასაც ვერ ვიტყვით საკონტროლო ჯგუფზე, რომლებსაც გენეტიკური მოდიფიკაციები არ შეხებიათ. \n\n\n\n\n    \n    \n        \n                \n        \n                    \n                                                                                                            \n                        ფოტო: futurism.com\n                    \n                            \n            \n\n\nგუნდმა, რომელსაც გილიერმი გაინეტი ხელმძღვანელობდა ვისკონსინის მედისონის უნივერსიტეტიდან, თავდაპირველად გრძელფეხება მამილოების 6 000 ცნობილი სახეობიდან ერთ-ერთის გენომი შეისწავლეს. ეს უკანასკნელნი, ტექნიკურად, ობობების ახლო ბიძაშვილები არიან. \nამის შემდეგ, ამ სახეობების ასობით ემბრიონის გენებიდან ფეხების განვითარებასთან დაკავშირებული წყვილის გასათიშად \"რნმ-ის ინტერფერენციის\" ტექნიკა გამოიყენეს. ჟურნალ Proceedings of the Royal Society B.-ში გამოქვეყნებული მათი მოხსენების მიხედვით, მიღებული ექვსი მუტანტის რვავე ფეხი, ჩვეულებრივთან შედარებით, გაცილებით განუვითარებელი და მოკლე აღმოაჩნდა. კიდურებმა ასევე დაკარგეს ფეხის ნაწილი, რომელიც მათ მოჭიდების საშუალებას აძლევდა.\n\"გრძელფეხება მამილოების გენომს დიდი პოტენციალი აქვს, დაგვეხმაროს არაქნიდების გენომისა და მათი სხეულების ევოლუციის გაგებაში, ასევე იმის გამოვლენაში, თუ როგორ უვითარდება ამ რიგის სახეობებს მათთვის დამახასიათებელი გრძელი კიდურები\", — განუცხადა გაინეტმა CNET-ს. \n\"ჩვენ იმის გაგება გვჭირდება, თუ როგორ წარმოქმნის არაქნიდების გენები ისეთ ახალ მახასიათებლებს, როგორებიცაა ობობას ეშვები და მორიელის მარწუხები. ასევე ვაპირებთ მათი გენომის გამოყენებას პირველი ტრანსგენური მთიბავების შესაქმნელად\", — დაამატა მან. \n\n        \n            თუ სტატიაში განხილული თემა და ზოგადად: მეცნიერებისა და ტექნოლოგიების სფერო შენთვის საინტერესოა, შემოგვიერთდი ჯგუფში – შემდეგი ჯგუფი.\n        \n    \n    \n",
    "link": "https://on.ge/story/87119-%E1%83%9B%E1%83%94%E1%83%AA%E1%83%9C%E1%83%98%E1%83%94%E1%83%A0%E1%83%94%E1%83%91%E1%83%9B%E1%83%90-%E1%83%9D%E1%83%91%E1%83%9D%E1%83%91%E1%83%90%E1%83%A1-%E1%83%9B%E1%83%A1%E1%83%92%E1%83%90%E1%83%95%E1%83%A1%E1%83%98-%E1%83%A1%E1%83%90%E1%83%A8%E1%83%98%E1%83%9C%E1%83%94%E1%83%9A%E1%83%98-%E1%83%9B%E1%83%A3%E1%83%A2%E1%83%90%E1%83%9C%E1%83%A2%E1%83%94%E1%83%91%E1%83%98-%E1%83%A8%E1%83%94%E1%83%A5%E1%83%9B%E1%83%9C%E1%83%94%E1%83%A1",
    "logo": "http://gip.ge/wp-content/uploads/2017/10/apple-touch-icon.png",
    "articleDate": "12 Aug. 2021, 11:40",
    "imgUrl": "https://rachel.on.ge/2021/08/12/scientists-create-horrifically-mutated-spider-like-creatures.jpg"
  },
  "ხუთშაბათი, 12 აგვისტო, 2021 - 14:09": {
    "title": "წყლის გადასახადის არარეგულარულად და ერთიანად დარიცხვის გამო, GWP დაჯარიმდა",
    "text": "წყლის მრიცხველის ჩვენების არარეგულარულად წაკითხვისა და მოქალაქეებზე გადასახადის ერთიანად დარიცხვის გამო, სემეკ-მა კომპანია ჯორჯიან უოთერ ენდ ფაუერი [GWP] 75 000 ლარით დააჯარიმა. საქართველოს ენერგეტიკისა და წყალმომარაგების მარეგულირებელი ეროვნული კომისიის [სემეკ] განმარტებით, GWP მრიცხველის ჩვენებებს იღებდა არა ყოველთვიურად, არამედ გარკვეული პერიოდულობით, რამდენიმე თვის ან წლის წლის შუალედით, რის გამოც აბონენტებს ერთიანად უწევდათ რამდენიმე თვის გადასახადის გადახდა. ასევე, მომხმარებლები საჩივრებში მიუთითებდნენ, რომ 2021 წელს კომპანიის მიერ აღებულ რეალურ ჩვენებებში შესული იყო 2020 წელს მოხმარებული წყლის მოცულობაც, რომელიც GWP-მა დაიანგარიშა ახალი ტარიფით და არა პირველ იანვრამდე მოქმედი ტარიფით. \"სემეკ-ის მიერ ჩატარებული მოკვლევის შედეგად დადგინდა, რომ ჯორჯიან უოთერ ენდ ფაუერის მრიცხველიანი მომხმარებლების უმეტესობის შემთხვევაში ადგილი ჰქონდა მსგავსი ტიპის დარღვევებს. კომპანიას განემარტა, რომ დარღვევების აღმოუფხვრელობის ან მათი განმეორების შემთხვევაში, სემეკი იმსჯელებს კომპანიის განმეორებით დაჯარიმებაზე\". – წერია განცხადებაში. ",
    "link": "https://tabula.ge/ge/news/671565-cqlis-gadasakhadis-araregularulad-ertianad",
    "logo": "https://upload.wikimedia.org/wikipedia/ka/c/c0/Tabula_logo.png",
    "articleDate": "ხუთშაბათი, 12 აგვისტო, 2021 - 14:09",
    "imgUrl": "https://api.tabula.ge/files/styles/news_thumb_lg/public/photos/2021/08/gwp.jpg?h=f79947b7&itok=EqrhTr_N"
  }
}
