{" 27 აგვ 202111:44":{"source":"Formula","title":"\n\n                      ტიკარაძე არჩევნებზე: გაცილებით უფრო დიდი საფრთხის შემცველია ქორწილები და ქელეხები\n                  ","text":"ჯანდაცვის მინისტრი, ეკატერინე ტიკარაძე ამბობს, არჩევნები უსაფრთხოდ ჩატარდება, თუ ცესკო, პარტიები და მოქალაქეები ჯანდაცვის სამინისტროს და NCDC-ის მიერ გაცემულ რეკომენდაციებს გაითვალისწინებენ.როგორც მან თქვა, არჩევნებზე გაცილებით დიდი საფრთხის შემცველია ქორწილები და ქელეხები.\"ჩვენ ვთვლით, რომ გაცილებით უფრო დიდი საფრთხის შემცველია ქორწილები და ქელეხები, რომელიც იმართებოდა და გარკვეული შეხვედრები, რომელიც ფარულად იმართება, ვინაიდან სწორედ ამ პროცესში ხდება განსაკუთრებით ინფექციის გავრცელება\", - ამბობს ტიკარაძე.ამასთან, როგორც ის აღნიშნავს, ოქტომბრისთვის ინფიცირებულთა რიცხვი უნდა შემცირდეს.\"იმ პერიოდისთვის ველოდებით ეპიდემიოლოგიურად ინფიცირებულთა კლებას. მნიშვნელოვანია, რომ ცესკომ, ყველა მოქალაქემ და პარტიამ გაითვალისწინოს ჯანდაცვის და დაავადებათა კონტროლის ეროვნული ცენტრის ყველა რეკომენდაცია და ამ შემთხვევაში, არჩევნები ნამდვილად უსაფრთხო იქნება\", - თქვა ტიკარაძემ.არჩევნების გადადების ინიციატივით პირველად სახალხო დამცველი გამოვიდა. ნინო ლომჯარია მიიჩნევს, რომ არსებულ ეპიდემიოლოგიურ ვითარებაში მართებულია, დაიწყოს მსჯელობა არჩევნების გადადებაზე. ომბუდსმენს ეთანხმება ოპოზიციის ნაწილიც. ქართულ ოცნებაში არჩევნების გადადების იდეას არ იზიარებენ და აცხადებენ, რომ ამაზე საუბარი ნაციონალური მოძრაობის წინასაარჩევნო კამპანიის ნაწილია, რადგან იციან, რომ ოპოზიცია წააგებს. საქართველოში თვითმმართველობის არჩევნები 2 ოქტომბერსაა დანიშნული.","link":"https://formulanews.ge/News/55750","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202111:44","imgUrl":"https://formulanews.ge/uploads/news/ეკატერინე_ტიკარაძე_402.jpg","important":false,"fileName":"formula.json","voteCount":0}," 27 აგვ 202110:36":{"source":"Formula","title":"\n\n                      ბოკერიას სახელობის კლინიკაში 19 წლის კოვიდინფიცირებული ქალი მშობიარობის შემდეგ გარდაიცვალა\n                  ","text":"ბოკერიას სახელობის კლინიკაში 19 წლის კოვიდინფიცირებული ქალი მშობიარობის შემდეგ გარდაიცვალა.  ქალს თანმხლები დაავადებები არ ჰქონია.როგორც ფორმულას კლინიკაში უთხრეს, 30 ივლისს ის საავადმყოფოში ინფიცირებული შეიყვანეს, 1-ელ აგვისტოს საკეისრო კვეთა გაუკეთდა, შემდეგ კი მისი მდგომარეობა კოვიდის გართულებების გამო დამძიმდა. მათივე თქმით, ჩვილი ინფიცირებული არ არის. დაავადებათა კონტროლის ეროვნული ცენტრის დირექტორის, ამირან გამყრელიძის თქმით, პანდემიის გავრცელებიდან დღემდე საქართველოში კორონავირუსით ორსულის გარდაცვალების 11 შემთხვევაა დაფიქსირებული.საქართველოში ორსულების აცრა ფაიზერის ვაქცინითაა შესაძლებელი. დაავადებათა კონტროლის ცენტრის დირექტორის მოადგილის პაატა იმნაძის თქმით, ფაიზერის ვაქცინა უსაფრთხოა ფეხმძიმეებისთვის.27 აგვისტოს მონაცემებით, ბოლო 24 საათში კორონავირუსის 4031 ახალი შემთხვევა გამოვლინდა. გარდაიცვალა კიდევ 73 ადამიანი. ","link":"https://formulanews.ge/News/55745","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202110:36","imgUrl":"https://formulanews.ge/uploads_script2/articles/2021/08/21/yjupldlo82izpkc.jpg","important":false,"fileName":"formula.json","voteCount":0}," 27 აგვ 202110:12":{"source":"Formula","title":"\n\n                      სეტყვამ კახეთის სოფლები დააზარალა - განადგურებულია ვენახები\n                  ","text":"კახეთში ძლიერმა სეტყვამ რამდენიმე მუნიციპალიტეტის სოფლები დააზარალა. ყვარელში, გურჯაანსა და თელავში განადგურებულია ვენახები, თხილისა და კაკლის ბაღები. ადგილობრივები ამბობენ, რომ ზარალი დიდია და წელს შემოსავლის გარეშე დარჩნენ. სტიქიისგან დაზარალებული მოსახლეობა დახმარებას ხელისუფლებისგან ელოდება, თუმცა როგორც ისინი აღნიშნავენ, ამ დრომდე მათთან არავინ მისულა.\"დაანგრია ყველაფერი, აღარაფერი არ არის. დაგვეხმარონ, მოგვხედონ, ყველაფერი გაანადგურა, ცარიელი ტოტებიღა დარჩა\", - ამბობენ ადგილოვბრივები.","link":"https://formulanews.ge/News/55742","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202110:12","imgUrl":"https://formulanews.ge/uploads_script2/articles/2021/08/21/yjupldlo82izpkc.jpg","important":false,"fileName":"formula.json","voteCount":0}," 27 აგვ 202111:22":{"source":"Formula","title":"\n\n                      ზურაბიშვილმა და ზალკალიანმა ქაბულის აეროპორტთან მომხდარი აფეთქებები დაგმეს\n                  ","text":"საქართველოს პრეზიდენტმა, სალომე ზურაბიშვილმა და საგარეო საქმეთა მინისტრმა, დავით ზალკალიანმა ქაბულის აეროპორტთან მომხდარი აფეთქებები დაგმეს. \"მე მკაცრად ვგმობ ტერორისტულ თავდასხმას ქაბულის აეროპორტზე. ვლოცულობ დაღუპულ ავღანელ მოქალაქეებსა და ამერიკელ ჯარისკაცებზე. ევაკუაცია მშვიდობიანად უნდა განხორციელდეს. ჩვენ გავაგრძელებთ ჩვენს წილ მხარდაჭერას ევაკუაციის პროცესში და გამოვხატავთ სოლიდარობას ძალადობის წინააღმდეგ ბრძოლაში\". - დაწერა სალომე ზურაბიშვილმა ტვიტერზე. დავით ზალკალიანის განცხადებით: \"სრულად ვგმობ ტერაქტს ქაბულის აეროპორტზე. გულწრფელ თანადგომას ვუცხადებ მსხვერპლთა, მათ შორის, დაღუპული ჯარისკაცების ოჯახებს. საერთაშორისო საზოგადოებასთან ერთად ჩვენ ვიბრძვით ტერორიზმის წინააღმდეგ, რათა დავასრულოთ ძალადობა ავღანეთში და მის მიღმა\".ქაბულის აეროპორტთან გუშინ, 26 აგვისტოს 3 აფეთქება მოხდა. დაიღუპა 72 ადამიანი, მათგან 60 ავღანელი, 12 კი - ამერიკელი ჯარისკაცი, რომელიც ევაკუაციის პროცესში მონაწილეობდა. თვითმკვლელმა ტერორისტმა ასაფეთქებელი ჟილეტი აამოქმედა.ტერაქტზე პასუხისმგებლობა ისლამურმა სახელმწიფომ აიღო. მას შემდეგ, რაც ავღანეთში ძალაუფლება ტერორისტულმა ორგანიზაცია თალიბანმა აიღო, ქვეყნიდან მასობრივი ევაკუაცია გრძელდება. ავღანეთს ტოვებენ როგორც ადვილობრივები, ისე სხვადასხვა ქვეყნის საელჩოს თუ ორგანიზაციის თანამშრომლები. ევაკუაციის პროცესში საქართველოც მონაწილეობს. საქართველოს მთავრობის ადმინისტრაციის განცხადებით, ქაბულიდან ევაკუირებული ადამიანები სხვადასხვა ქვეყანაში თბილისის გავლით გადაჰყავთ.ადმინისტრაციის ცნობით, თბილისის აეროპორტში განლაგდა ნატო-ს სამხედრო-სატრანსპორტო გადაზიდვების ორგანიზაციის სამხედრო-სატვირთო თვითმფრინავები, რომლებიც ყოველდღიურად ასრულებენ ფრენებს ქაბულის მიმართულებით. ხოლო, ქაბულიდან თბილისის აეროპორტში ევაკუირებული მგზავრების გადაყვანა ხორციელდება სხვადასხვა ჩარტერული რეისების საშუალებით (დღეისთვის განხორციელებულია 2 000-მდე მგზავრის ევაკუაცია).","link":"https://formulanews.ge/News/55748","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202111:22","imgUrl":"https://formulanews.ge/uploads_script2/articles/2021/08/21/yjupldlo82izpkc.jpg","important":false,"fileName":"formula.json","voteCount":0}," 27 აგვ 202109:58":{"source":"Formula","title":"\n\n                      შსს-მ სვანეთსა და იმერეთში უკანონო იარაღი და საბრძოლო მასალა ამოიღო, დაკავებულია 3 პირი\n                  ","text":"პოლიციამ სვანეთსა და იმერეთში უკანონო ცეცხლსასროლი იარაღი და საბრძოლო მასალა ამოიღო.დროს, მესტიის, სამტრედიისა და წყალტუბოს მუნიციპალიტეტებში დაკავებულია 3 პირი ადამიანი - 1989 წელს დაბადებული ნ. დ., 1975 წელს დაბადებულ, წარსულში ნასამართლევ ვ.კ.-სა და 1991 წელს დაბადებულ თ.ჩ.მათ ბრალად ცეცხლსასროლი იარაღის და საბრძოლო მასალის მართლსაწინააღმდეგო შეძენა-შენახვასა და ტარებაში ედებათ.დანაშაულები 3-დან 6 წლამდე ვადით თავისუფლების აღკვეთას ითვალისწინებს.ნივთმტკიცებად ამოღებულია „ნაგანის“ სისტემის ცეცხლსასროლი რევოლვერი, კალაშნიკოვის სისტემის 1 ავტომატური ცეცხლსასროლი იარაღი, „მაკაროვის“ სისტემის ცეცხლსასროლი იარაღი, 2 მჭიდი და 10 საბრძოლო ვაზნა.ცეცხლსასროლი იარაღის და საბრძოლო მასალის მართლსაწინააღმდეგო შეძენა-შენახვა-ტარების ფაქტებზე გამოძიება საქართველოს სისხლის სამართლის კოდექსის 236-ე მუხლის მე-3 და მე-4 ნაწილებით მიმდინარეობს.","link":"https://formulanews.ge/News/55741","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202109:58","imgUrl":"https://formulanews.ge/uploads/news/საპატრულო_პოლიცია.jpg","important":false,"fileName":"formula.json","voteCount":0}," 27 აგვ 202101:13":{"source":"Formula","title":"\n\n                      \"სავარაუდოდ, საფანტი ტყვია ესროლეს\" - თბილისში ტრანსგენდერი ქალი დაჭრეს\n                  ","text":"თბილისში, ცირკის ტერიტორიაზე ტრანსგენდერი ქალის მიმართულებით ისროლეს და დაჭრეს. როგორც დაჭრილი ქალის მეგობარი, ამანდა ფორმულასთან ყვება, სროლა უცნობმა პირმა მანქანიდან დაიწყო.\"გამოვისეირნე ძაღლი და იქ დავდექი გოგოებთან. სესილი გადმოდიოდა გზის მეორე მხარეს, ამ დროს გაიარა ვერცხლისფერმა ჯიპმა, რომლიდანაც ატეხეს სროლა და სესილის მიაყენეს მსუბუქი ჭრილობა. საფანტი ტყვია ისროლეს, სავარაუდოდ, რადგან ერთი გასროლა იყო და ტყვია დაიშალა და ეს \"ასკოლკები\" მოხვდა რამდენიმე ადგილზე, სახის, ზურგის და ფეხის არეში\", - ამბობს ყვება ქალი.მისივე თქმით, შემთხვევის დროს ადგილზე ექვსი ტრანსგენდერი ქალი იყო. ახლა იქ სასწრაფო და პოლიციაა მობილიზებული.\"ბოლო დროს მოდიან, ხან ბოთლებს გვესვრიან, ხან პირდაპირ მუშტი-კრივზე გადმოდიან, ხან ხელკეტებით გადმოდიან მანქანებიდან და დაგვდევენ. ბოლო მოვლენების შემდეგ, უფრო გააქტიურდნენ. დაუსჯელობის სინდრომია\", - ყვება ამანდა.","link":"https://formulanews.ge/News/55740","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202101:13","imgUrl":"https://formulanews.ge/uploads_script2/articles/2021/08/21/yjupldlo82izpkc.jpg","important":false,"fileName":"formula.json","voteCount":0}," 27 აგვ 202111:39":{"source":"Formula","title":"\n\n                      \"არასწორი დამოკიდებულება იყო\" - კალაძე ესტონეთის პრეზიდენტის განცხადებას შეურაცხმყოფელს უწოდებს\n                  ","text":"თბილისის მერს კახა კალაძეს მიაჩნია, რომ ესტონეთის პრეზიდენტის განცხადებები შეურაცხმყოფელი იყო. როგორც კალაძემ ჟურნალისტებთან თქვა, კერსტი კალიულაიდმა არასწორი დამოკიდებულება გამოიჩინა.\"ნამდვილად არასწორია ის დამოკიდებულება და განცხადებები, რაც ამ კონკრეტულ შემთხვევაში იყო გაკეთებული. ჩვენ ყველაფერს ვაკეთებთ იმისთვის, რომ რაც შეიძლება უფრო სწრაფად გავხდეთ იმ დიდი ოჯახის წევრი, რასაც ევროპა და ევროკავშირი ჰქვია. უამრავი რეფორმა, წინსვლა გვაქვს ამ მიმართულებით. ასეთი განცხადებები, რა თქმა უნდა, სერიოზულ პრობლემას ქმნის ჩვენს ხალხში, იმიტომ რომ უჩენს სკეპტიციზმს. ასეთი განცხადებები არ არის მიზანშეწონილი\", - თქვა კალაძემ.თბილისის მერს ჰკითხეს, აფუჭებს თუ არა მისი განცხადებები ურთიერთობას ესტონეთსა და საქართველოს შორის, რაზეც კალაძემ უპასუხა:\"ჰკითხეთ ესტონეთის პრეზიდენტს, აფუჭებს თუ არა... აუცილებლად უნდა დაუსვათ ეს კითხვა ესტონეთის პრეზიდენტს... თქვენ პირველები უნდა იყოთ იმიტომ, რომ ქართველები ხართ, ამ ქვეყნის მოქალაქეები ხართ, ასეთი შეურაცხმყოფელი განცხადებები, პირველ რიგში თქვენ უნდა იყოთ...\".ესტონეთის პრეზიდენტმა, კერსტი კალიულაიდმა უკრაინულ მედიასთან განაცხადა, რომ უკრაინა, მოლდოვა და საქართველო ჯერ არ არიან მზად ევროკავშირის წევრობისთვის. მისივე თქმით, სამივე ქვეყანას უამრავი პირობა აქვს შესასრულებელი. საქართველოს მეგობარი სახელმწიფოს პრეზიდენტის განცხადებაზე კი კალაძემ თქვა, რომ \"ყველამ თავის ქვეყანას უნდა მიხედოს\".  ","link":"https://formulanews.ge/News/55749","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202111:39","imgUrl":"https://formulanews.ge/uploads/news/BeFunky-collage_(65).jpg","important":false,"fileName":"formula.json","voteCount":0}," 27 აგვ 202110:58":{"source":"Formula","title":"\n\n                      თბილისში ვაქცინაციის მობილური ცენტრები ამოქმედდება\n                  ","text":"თბილისში ვაქცინაციის მობილური ცენტრები იმუშავებს. ჯანდაცვის მინისტრის, ეკატერინე ტიკარაძის თქმით, ეს არის სპეციალური ავტობუსი, სადაც მოქალაქეები კუთვნილ ვაქცინას და უსაფრთხო მომსახურებას მიიღებენ.თბილისის ტერიტორიაზე სამი ავტობუსი განთავსდა - ვარკეთილში, გლდანსა და სადგურის ტერიტორიაზე. ჯამში კი დაგეგმილია, რომ მსგავსი ათი მობილური ცენტრი მოეწყოს.\"ესეც გახლავთ საერთაშორისო პრაქტიკა უკვე, ევროპაში გახლავთ ძალიან ბევრი დაბრენდილი ავტობუსი, სადაც მოქალაქეები იღებენ მომსახურებას და თავიანთ კუთვნილ ვაქცინაზე ხელმისაწვდომობას. ჩვენ გადავწყვიტეთ, თბილისში პირველ ეტაპზე დაგვეწყო სამი ავტობუსით, ამისთვის გამოვკვეთეთ ის რაიონები, სადაც ყველაზე ნაკლები ხელმისაწვდომობა იყო ვაქცინაციის პუნქტებისთვის\", - აღნიშნა ტიკარაძემ.ვაქცინაზე მისული მოქალაქე რეგისტრაციას ადგილზევე გაივლის და საჭიროების შემთვევაში სამედიცინო დახმარებასაც მიიღებს. დაავადებათა კონტროლის ცენტრის ხელმძღვანელი ამირან გამყრელი ამბობს, რომ მობილური ცენტრები რამდენიმე დღე საპილოტედ იმუშავებს და მოსალოდნელია, რომ დღეში თითოეულმა ავტობუსმა, დაახლოებით 150 აცრა გააკეთოს. \"სექტემბრისთვის ყველა მეთოდი უნდა იქნეს გამოყენებული, რომ [ვაქცინაციის] ტემპი არ დაგვივარდეს. სადღაც სექტემბერში თუ ჩვენ 800-900 ათასი და უკეთესია მილიონი აცრა ჩავატარეთ, დარწმუნებული იყავით, რომ სერიოზულად გავტეხავთ წელში ეპიდემიას\", - აღნიშნავს გამყრელიძე. ","link":"https://formulanews.ge/News/55746","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202110:58","imgUrl":"https://formulanews.ge/uploads_script2/articles/2021/08/21/yjupldlo82izpkc.jpg","important":false,"fileName":"formula.json","voteCount":0}," 27 აგვ 202110:34":{"source":"Formula","title":"\n\n                      გამოვლინდა 4031 ახალი შემთხვევა, გარდაიცვალა კიდევ 73 ადამიანი\n                  ","text":"ბოლო 24 საათში კორონავირუსის 4031 ახალი შემთხვევა გამოვლინდა. გარდაიცვალა კიდევ 73 ადამიანი. საქართველოში გავრცელებიდან დღემდე კორონავირუსს 7101 ადამიანი ემსხვერპლა. ბოლო 24 საათში ჩატარდა 42 744 ტესტი. დადებითობის 7-დღანი მაჩვენებელი 10.40%-ია, 14-მაჩვენებელი 10.70%. რაც შეეხება აცრას, რომელიც კორონავირუსთან ბრძოლის მთავარი საშუალებაა - 26 აგვისტოს აიცრა 26 418 ადამიანი. 27 აგვისტოს მდგომარეობით, სულ ჩატარებულია 1 095 069 აცრა. 1 დოზით აცრილია 749 754 ადამიანი - მოზრდილი მოსახლეობის 26.3%. სრულად აცრილია 345 315 ადამიანი - მოზრდილი მოსახლეობის 12.1%.დღეს ქვეყანაში გამოვლენილი ინფიცირების 4 031 ახალი შემთხვევიდან:​თბილისში გამოვლენილია 1 639 შემთხვევა, აჭარა - 449, იმერეთი - 493, ქვემო ქართლი - 247, შიდა ქართლი - 222, გურია - 127, სამეგრელო - ზემო სვანეთი - 294, კახეთი - 343, მცხეთა-მთიანეთი - 83, სამცხე-ჯავახეთი -100, რაჭა-ლეჩხუმი და ქვემო სვანეთი - 34.ამ ეტაპზე ინფიცირების მიმდინარე აქტიური შემთხვევა 55 573 საიდანაც 7 493 ადამიანი მკურნალობს საავადმყოფოში, მათ შორის, თბილისის საავადმყოფოებში - 3 189, აჭარაში - 1 011, იმერეთში - 1 184.ამ ეტაპზე მძიმე პაციენტია 1 584 პირი, მათ შორის, თბილისში - 669, აჭარაში - 161, იმერეთში - 343. ხელოვნური სუნთქვის აპარატზე იმყოფება 369 პირი, მათგან თბილისში - 213, აჭარაში - 40, იმერეთში - 27.3 205 ადამიანი მოთავსებულია კლინიკურ-სასტუმროებში, მათ შორის 1 450 - თბილისში, 1 183 - აჭარაში.44 875 პირი ვირუსის მკურნალობის კურსს გადის საცხოვრებელ ბინაზე.","link":"https://formulanews.ge/News/55744","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202110:34","imgUrl":"https://formulanews.ge/uploads_script2/articles/2021/08/21/yjupldlo82izpkc.jpg","important":false,"fileName":"formula.json","voteCount":0}," 27 აგვ 202112:30":{"source":"Formula","title":"\n\n                      ქაბულში ტერაქტის შედეგად დაღუპულთა რიცხვი 90-მდე გაიზარდა\n                  ","text":"ქაბულის აეროპორტთან ტერაქტის შედეგად დაღუპულთა რაოდენობა 90-მდე გაიზარდა. ინფორმაციას რამდენიმე მედიასაშუალება წყაროზე დაყრდნობით ავრცელებს.აშშ-ს განცხადებით, დაღუპულებს შორის არის 13 სამხედრო მოსამსახურე, კიდევ 18 დაშავდა. თალიბები ამბობენ, რომ 28 ადამიანი დაკარგეს.26 აგვისტოს ქაბულის აეროპორტთან ორი აფეთქება მოხდა. პასუხისმგებლობა ტერაქტზე ისლამურმა სახელმწიფომ აიღო, კერძოდ მისმა ავღანურმა დანაყოფმა. თვითმკვლელმა ტერორისტმა აეროპორტის შესასვლელთან, სადაც ავღანელი ლტოლვილები იყვნენ შეკრებილნი, თავი აიფეთქა. მეორე აფეთქება ერთ-ერთ სასტუმროსთან მოხდა. თეთრ სახლში სიტყვით გამოსვლისას, პრეზიდენტმა ჯო ბაიდენმა განაცხადა, რომ ტერაქტის ორგანიზატორებს პასუხს აგებინებენ.\"იცოდეთ, რომ ჩვენ არ გაპატიებთ, არ დავივიწყებთ, გიპოვით და პასუხს გაგებინებთ\", — განაცხადა ბაიდენმა.მეორე დღესვე ქაბულის აეროპორტში საევაკუაციო სამუშაოები განახლდა. აშშ აცხადებს, რომ 31 აგვისტომდე თავდასხმები ისევ მოსალოდნელია.დიდი ბრიტანეთის თავდაცვის სამინისტროში ამბობენ, რომ ევაკუაციის დასრულებამდე რამდენიმე საათი დარჩა.","link":"https://formulanews.ge/News/55751","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 27 აგვ 202112:30","imgUrl":"https://formulanews.ge/uploads_script2/articles/2021/08/21/yjupldlo82izpkc.jpg","important":false,"fileName":"formula.json","voteCount":0}}