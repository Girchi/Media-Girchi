{" 20 აგვ 202119:37":{"source":"Formula","title":"\n\n                      ქართული ოცნებიდან ყაზბეგის მერობის კანდიდატმა შალვა ელოშვილმა პარტია დატოვა\n                  ","text":"ქართული ოცნების ყაზბეგის მერობის კანდიდატმა პარტია დატოვა - შალვა ელოშვილის განცხადებით, ის თვითმმართველობის არჩევნებში მოქმედი მმართველი პარტიის სახელით აღარ იბრძოლებს.შალვა ელოშვილი გავრცელებულ განცხადებაში წერს, რომ ქართული ოცნებისა და მისი ხედვები ერთმანეთს დაშორდა. მისივე თქმით, \"ქართული ოცნებისთვის ასეთივე ღირებული აღარაა არც მოხევეების მხარდაჭერა.\"„დღესდღეობით მე აღარ წარმოვადგენ ქართული ოცნების კანდიდატს თვითმმართველობის არჩევნებზე.პოლიტიკური გაერთიანების შიგნით აღმოჩდნენ ადამიანები, რომლებიც, რბილად რომ ვთქვათ, უპატიოსნო გზით, დეზინფორმაციის გავრცელებით, სიცრუით იბრძვიან ძალაუფლებისთვის და ებრძვიან გუნდის ძველ წევრებს.ჩვენ არ ვიცით, ამის შესახებ ფლობს თუ არა ზუსტ ინფორმაციას პარტიის მმართველი რგოლი, მაგრამ ფაქტია, რომ სწორედ მსგავსი დეზინფორმაციის წყალობით, ქართული ოცნების ხედვა თანდათან დაშორდა მოსახლეობის ხედვას იმასთან დაკავშირებით, თუ რა უნდა გაკეთებულიყო, რა უნდა გაკეთდეს და რა ვერ გაკეთდა ამ ხნის განმავლობაში მუნიციპალიტეტში\", - წერს შალვა ელოშვილი.ელოშვილის განცხადებით, ის თვითმმართველობის არჩევნებში თავის გუნდთან ერთად იბრძოლებს.შალვა ელოშვილი ქართულმა ოცნებამ ყაზბეგის მერობის კანდიდატად რამდენიმე კვირის წინ წარადგინა. იქამდე ელოშვილი მუნიციპალიტეტის საკრებულოს თავმჯდომარე იყო.","link":"https://formulanews.ge/News/55469","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202119:37","imgUrl":"https://formulanews.ge/uploads_script2/articles/2021/08/20/0r0546y83xwbz8m.jpg","important":false,"fileName":"formula.json"}," 20 აგვ 202116:37":{"source":"Formula","title":"\n\n                      ეროვნულმა ბანკმა სავალუტო აუქციონზე 30 მილიონი აშშ დოლარი გაყიდა\n                  ","text":"საქართველოს ეროვნულმა ბანკმა სავალუტო აუქციონზე 30 მილიონი აშშ დოლარი გაყიდა. აუქციონი დღეს შედგა. ეროვნული ბანკის ინფორმაციით, საშუალო შეწონილმა გაცვლითმა კურსმა 3.1249 შეადგინა.ეროვნული ბანკი აუქციონს ატარებს მრავალი ფასის მეთოდით.სავალუტო აუქციონი წარმოადგენს მონეტარული პოლიტიკის ინსტრუმენტს, რომლის მეშვეობითაც ეროვნული ბანკი ყიდის ან ყიდულობს უცხოურ ვალუტას ბანკთაშორის სავალუტო ბაზარზე. სავალუტო აუქციონის მიზანია საერთაშორისო რეზერვების შევსება, კაპიტალის დროებითი ჭარბი შემოდინების გაცვლით კურსზე ზეგავლენის აღმოფხვრა და/ან კერძო და სახელმწიფო საგარეო სალდოს დაბალანსება. ","link":"https://formulanews.ge/News/55461","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202116:37","imgUrl":"https://formulanews.ge/uploads/news/სებ.PNG","important":false,"fileName":"formula.json"}," 20 აგვ 202119:33":{"source":"Formula","title":"\n\n                      მოხუცთა თავშესაფრის ბენეფიციარები აცრეს მას შემდეგ, რაც ამ საკითხით მედია დაინტერესდა\n                  ","text":" საოკუპაციო ხაზთან მდებარე მოხუცთა თავშესაფრის ბენეფიციარების ვაქცინაცია დაიწყო. ისინი მას შემდეგ აცრეს, რაც მედიამ გააშუქა, რომ რამდენიმე თვიანი მოთხოვნის მიუხედავად, ხანდაზმულებს არ ცრიდნენ. მას შემდეგ, რაც ფორმულა თავშესაფარში მივიდა და საკითხით დაინტერესდა, დირექტორს დაუკავშირდნენ და უთხრეს, რომ ვაქცინაციას დღეს დაიწყებდნენ.ფორმულასთან საუბრისას დირექტორი ლუდა სალია ამბობდა, რომ მან ყველა საჭირო დოკუმენტი შეაგროვა, თუმცა დაპირების მიუხედავად, ჯანდაცვის სამინისტროს წარმომადგენლები თავშესაფარში არ მისულან. \"თითქმის ხუთი თვეა დარეგისტრირებული ვარ, ჯანდაცვის სამინისტროს შესაბამისმა სამსახურებმა დამირეკეს, პროტოკოლი ასეთია, რომ უნდა იკითხო, უნდათ თუ არა აცრაო. აბსოლუტურად ყველაფერი მოვაგვარე, სია ჩამოვწერე. ახლა უკვე ძალიან რომ შემოგვიტია პანდემიამ, ძალიან შეშინებული ვარ. ეტყობა თავს ვერ აბამენ. დღემდე ვერ მოვიდნენ\", - ამბობდა სალია. ","link":"https://formulanews.ge/News/55468","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202119:33","imgUrl":"https://formulanews.geundefined","important":false,"fileName":"formula.json"}," 20 აგვ 202114:37":{"source":"Formula","title":"\n\n                      გამყრელიძის თქმით, სკოლებში, სადაც პერსონალის 80% აიცრება, შესაძლებელია, სწავლა განახლდეს\n                  ","text":"დაავადებათა კონტროლის ეროვნული ცენტრის ხელმძღვანელის, ამირან გამყრელიძის თქმით, იმ სკოლებში, სადაც პერსონალისა და მასწავლებლების 80% აცრილი იქნება, შესაძლოა სწავლა კლასებში განახლდეს. გამყრელიძის განმარტებით, ასეთ სკოლებს \"უსაფრთხო სკოლის\" სტატუსი ექნებათ.\"უსაფრთხო სკოლებს ჩვენ ვუწოდებდით სკოლებს იმ შემთხვევაში, თუ იქ მასწავლებლების და ადმინისტრაციული პერსონალის 80% აცრილი იქნება. იქ, სადაც 80% იქნება აცრილი, იქ შესაძლებელია და პირიქით, უნდა წავახალისოთ, რომ იქ დაიწყოს დასწრებული სწავლა. თუ ეპიდსიტუაცია იქნება ისეთი, როგორიც დღესაა, დაავადებათა კონტროლის ცენტრი ვერ გასცემს რეკომენდაციას სწავლის დაწყებასთან დაკავშირებით\", - ამბობს გამყრელიძე.20 აგვისტოს მონაცემებით საქართველოში 900 ათასზე მეტი აცრა ჩატარდა, სრულად ვაქცინირებული კი 266 ათასი ადამიანია. რაც შეეხება მასწავლებლების ვაქცინაციის პროცესს, განათლების მინისტრის მოადგილის თქმით, ქვეყნის მასშტაბით მასწავლებლების თითქმის 40% აიცრა.","link":"https://formulanews.ge/News/55459","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202114:37","imgUrl":"https://formulanews.ge/uploads/news/ამირან_გამყრელიძე_210.jpg","important":false,"fileName":"formula.json"}," 20 აგვ 202114:29":{"source":"Formula","title":"\n\n                      ქაბული საქართველოს 16-ვე მოქალაქემ დატოვა\n                  ","text":"ავღანეთის დედაქალაქი ქაბული საქართველოს 16-ვე მოქალაქემ დატოვა. ამის შესახებ ფორმულას ინფორმაცია საგარეო საქმეთა სამინისტროში დაუდასტურეს. მინისტრის მოადგილის, ალექსანდრე ღვთისიაშვილის თქმით, ბრიტანელების მიერ უზრუნველყოფილია რეისი დუბაისკენ და დღის განმავლობაში ისინი ჩამოფრინდებიან საქართველოში. თალიბანის მიერ ქაბულის აღების შემდეგ ცნობილი გახდა, რომ ადგილზე საქართველოს 22 მოქალაქე იმყოფებოდა. დღეს კი ღვთისიაშვილმა თქვა, რომ ქაბულში იყო საქართველოს 22 მოქალაქე კონტრაქტით და კიდევ 2 საერთაშორისო ორგანიზაციაში დასაქმებული. ბოლო ინფორმაციით, ამ დროისთვის ავღანეთში საქართველოს მოქალაქეები აღარ არიან. \"არის მოლოდინი, რომ კიდევ გამოვიდეს კავშირზე. იქ ძალიან ქაოტური მდგომარეობა, კომუნიკაცია გართულებულია და შეიძლება კიდევ ვინმე გამოვიდეს კონტაქტზე\", - განაცხადა მინისტრის მოადგილემ. 18 აგვისტოს უნგრული ბორტით საქართველოს ექვსი მოქალაქე გამოემგზავრა. ქალაქში არსებული ქაოსისა და არეულობის გამო ამ დრომდე სხვების გამომგზავრება რთულდებოდა. დღეს ცნობილი გახდა, რომ ქაბული საქართველოს კიდევ ორმა მოქალაქემ დატოვა. ისინი ავღანეთში ბრიტანულ კომპანიაში მუშაობდნენ და არეულობის დაწყებიდანვე კომპანიამ NATO-ს ბაზაზე გადაიყვანა.","link":"https://formulanews.ge/News/55458","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202114:29","imgUrl":"https://formulanews.geundefined","important":false,"fileName":"formula.json"}," 20 აგვ 202114:17":{"source":"Formula","title":"\n\n                      გაბუნია: დღეში 35-40 ათასი აცრა უნდა ტარდებოდეს, რომ გამოვიდეთ კრიზისული მდგომარეობიდან\n                  ","text":"ჯანდაცვის მინისტრის მოადგილის, თამარ გაბუნიას განცხადებით, დღეში 35-40 ათასი აცრა უნდა ტარდებოდეს, რათა კრიზისულ მდგომარეობას თავი დავაღწიოთ. 19 აგვისტოს 24 ათასამდე პირი აიცრა და გაბუნიას მიაჩნია, რომ ეს ტემპი დამაკმაყოფილებელი არაა.\"მე პირადად, რომ გითხრათ, კმაყოფილი ვარ ამ ტემპით და ეს არის ის სასურველი ტემპი, რაც საშუალებას მოგვცემდა, ეს კრიტიკული პერიოდის გადაგველახა, ნამდვილად არა. დაახლოებით 35-40 000 აცრა მაინც უნდა ტარდებოდეს დღის განმავლობაში, რომ გამოვიდეთ კრიზისული მდგომარეობიდან. მეტი აქტივობაა საჭირო ბიზნესგარემოში ვაქცინაციის შესახებ ინფორმაციის გავრცელების, აკადემიურ გარემოში აქტივობის და, ზოგადად, მოქალაქეების ხელშეწყობის, რათა ვაქცინაცია ჩაიტარონ\", - აღნიშნა მინისტრის მოადგილემ.20 აგვისტოს მონაცემებით საქართველოში 900 ათასზე მეტი აცრა ჩატარდა, სრულად ვაქცინირებული კი 266 ათასი ადამიანია. დღეიდან, კორონავირუსის წინააღმდეგ აცრაზე რეგისტრაციას მოქალაქეები იუსტიციის სახლებსა და საზოგადოებრივ ცენტრებშიც შეძლებენ.","link":"https://formulanews.ge/News/55455","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202114:17","imgUrl":"https://formulanews.ge/uploads/news/თამარ_გაბუნია_61.jpg","important":false,"fileName":"formula.json"}," 20 აგვ 202117:37":{"source":"Formula","title":"\n\n                      ლანჩხუთის მერობის კანდიდატი გაერთიანებული ოპოზიციიდან ლია მუხაშავრია იქნება\n                  ","text":"ლანჩხუთის მერობის კანდიდატი გაერთიანებული ოპოზიციიდან პოლიტიკური გაერთიანება ტრიბუნას წევრი, უფლებადამცველი ლია მუხაშავრია იქნება. ის დღეს წარადგინეს. მუხაშავრიამ ამომრჩევლებს საკუთარი გეგმები და პროგრამა გააცნო. როგორც მან აღნიშნა, მუნიციპალიტეტის სოფლებში უამრავი პრობლემაა, მათ შორის ინფრასტრუქტურული და წყალმომარაგების.  \"ძალიან მინდა ამ ქალაქს შეეტყოს ოდნავ მაინც განსხვავებული მართვის სტილი და პოლიტიკური ხელისუფლების ცვლილება, როდესაც მერი იქნება ქალი დ ის იქნება ამ ქალაქის გულშემატკივარი და შეეცდება ამ ქალაქში ცხოვრება ასატანი და უკეთესი გახდეს\", - ამბობს მუხაშავრია. გაერთიანებული ოპოზიციის მერობის კანდიდატების ნაწილი ცნობილია. თბილისში მერობის კანდიდატი ნიკა მელია იქნება, საკრებულოს თავმჯდომარეობის კი - ელენე ხოშტარია. რაც შეეხება რეგიონებს, ფოთში - გიგი უგულავა იქნება, ბათუმში - კი გიორგი კირთაძე.საქართველოში თვითმმართველობის არჩევნები 2 ოქტომბერს გაიმართება.","link":"https://formulanews.ge/News/55465","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202117:37","imgUrl":"https://formulanews.geundefined","important":false,"fileName":"formula.json"}," 20 აგვ 202117:31":{"source":"Formula","title":"\n\n                      მარნეულის მცხოვრებლები ამბობენ, რომ აცრის და ვაქცინების შესახებ მწირი ინფორმაცია აქვთ\n                  ","text":"საქართველოს იმ რეგიონებში, სადაც ეთნიკური უმცირესობები ცხოვრობენ, აცრილი ადამიანების რიცხვი დაბალია. მიზეზი ხელისუფლების მხრიდან ინფორმაციის არასათანადო მიწოდებაა. როგორც აცრის სიკეთეების, ისე ვაქცინაციაზე რეგისტრაციის შესახებ მოქალაქეებს არც ადგილობრივი ხელისუფლება ელაპარაკება. მარნეულის მცხოვრებლებმა იციან, რომ აცრის გაკეთება შესაძლებელია, თუმცა, არ იციან, რა უნდა გააკეთონ ამისთვის.\"აზერბაიჯანელებს შორის აცრის თაობაზე ინფორმაცია საერთოდ არ არსებობს - დეზინფორმაცია არსებობს. აქ სახელმწიფო და სხვა სტრუქტურები არაფერს აკეთებენ. ხალხს აცრის ეშინია, ამიტომაც ყველაზე დაბალი მაჩვენებელი ჩვენთან არის\". - თქვა მარნეულის ერთ-ერთმა მცხოვრებმა. 2020 წლის გაზაფხულზე, როცა კორონავირუსი გავრცელდა, მარნეულში სრული კარანტინი გამოცხადდა და ჩაიკეტა ისე, რომ იქ მცხოვრებლებისთვის არც ამის მიზეზი ყოფილა გასაგები. მარნეულელები ვერ ახერხებდნენ კარტოფილის და სხვა პროდუქტის რეალიზაციას თბილისში, რის გამოც მრავალი პრობლემა შეექმნათ.","link":"https://formulanews.ge/News/55464","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202117:31","imgUrl":"https://formulanews.geundefined","important":false,"fileName":"formula.json"}," 20 აგვ 202117:26":{"source":"Formula","title":"\n\n                      წყალტუბოში, ყოფილი სანატორიუმის შენობაში ქალი კიბიდან სარდაფში ჩავარდა\n                  ","text":"წყალტუბოში ყოფილი სანატორიუმის შენობაში 81 წლის ქალი ამორტიზებული კიბიდან გადავარდა და სარდაფში ჩავარდა. ქალი სასწრაფო დახმარების ბრიგადამ კლინიკაში გადაიყვანა. ყოფილი სანატორიუმის შენობაში მცხოვრები დევნილები ამბობენ, რომ შენობა ავარიულია და საცხოვრებლად უვარგისი. მათი თქმით, ხელისუფლება საფრთხის შემცველი გარემოდან მოქალაქეების გაყვანას ვერ ახერხებს. „აქვე ვაჭრობდა, წაბორძიკდა, ჩავარდა აგერ, მოაჯირი არაა. ავარიული შენობაა, ხედავთ ყველაფერს. რომ ასახლებენ 3, 5 ოჯახი, ხედავ ავარიული შენობაა, გაიყვანე ყველა ოჯახი და დაკეტე სანატორიუმი, რად უნდა ზედმეტი ლაპარაკი. ცოცხალ-მკვდარი წაიყვანეს სასწრაფოთი. საცხოვრებლად აღარ ვარგა აქაურობა\", - ამბობენ სანატორიუმის მცხოვრებლები. ","link":"https://formulanews.ge/News/55463","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202117:26","imgUrl":"https://formulanews.geundefined","important":false,"fileName":"formula.json"}," 20 აგვ 202117:54":{"source":"Formula","title":"\n\n                      ვაქცინაციის ცენტრები, სადაც წინასწარი რეგისტრაციის გარეშე აიცრებით - სია\n                  ","text":"ჯანდაცვის სამინისტრო აქვეყნებს ვაქცინაციის იმ ცენტრების ჩამონათვალს, სადაც მოქალაქეებს შეუძლიათ, პირდაპირ, წინასწარი რეგისტრაციის გარეშე მივიდნენ და კორონავიურსზე აიცრან. საქართველოს მასშტაბით, მასობრივი ვაქცინაციის ცენტრები გაიხსნა შემდეგ სივრცეებში:20 აგვისტოს მონაცემებით საქართველოში 900 ათასზე მეტი აცრა ჩატარდა, სრულად ვაქცინირებული კი 266 ათასი ადამიანია. დღეიდან, კორონავირუსის წინააღმდეგ აცრაზე რეგისტრაციას მოქალაქეები იუსტიციის სახლებსა და საზოგადოებრივ ცენტრებშიც შეძლებენ. ","link":"https://formulanews.ge/News/55466","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202117:54","imgUrl":"https://formulanews.ge/uploads/news/ვაქცინაცია323232.jpg","important":false,"fileName":"formula.json"}," 20 აგვ 202120:49":{"source":"Formula","title":"\n\n                      მერკელის განცხადებით, პუტინთან შეხვედრაზე ნავალნის გათავისუფლება მოითხოვა\n                  ","text":"გერმანიის კანცლერ ანგელა მერკელის განცხადებით, მან რუსეთის პრეზიდენტს გამართულ შეხვედრაზე ალექსეი ნავალნის გათავისუფლება მოსთხოვა.რუსი ოპოზიციონერის მდგომარეობა ანგელა მერკელისა და ვლადიმერ პუტინის დღევანდელი შეხვედრის ერთერთი განსახილველი თემა იყო.„მე მოვითხოვე რუსეთის ლიდერისგან, რომ გათავისუფლდეს ნავალნი\", - განაცხადა ანგელა მერკელმა ვლადიმერ პუტინთან შეხვედრის შემდეგ გამართულ პრესკონფერენციაზე.ვლადიმერ პუტინი უარყოფს ალექსეი ნავალნის მოწამვლის შეკვეთას და საჯაროდ მის სახელსაც კი არ ახსენებს. „რუსეთის ფედერაციის სასამართლოს მიერ მიღებულ გადაწყვეტილებებს პატივისცემით იქნას მოპყრობილი\", - განაცხადა იმავე პრესკონფერენციაზე პუტინმა.ვლადიმერ პუტინსა და ანგელა მერკელს შორის შეხვედრა დღეს გაიმართა. განსახილველ თემებს შორის იყო ავღანეთი, ჩრდილოეთის ნაკადი 2 და კრემლის კრიტიკოს ალექსეი ნავალნის მდმგომარეობა.ალექსეი ნავალნის მოწამვლიდან ერთი წელი გავიდა. 2020 წლის 20 აგვისტოს ალექსეი ნავალნი, რომელიც ტომსკიდან მოსკოვში მიფრინავდა, თვითმფრინავში შეუძლოდ გახდა. თვითმფრინავი ომსკში დასვეს და ოპოზიციონერი ადგილობრივ კლინიკაში გადაიყვანეს. მომდევნო ორ დღეში ნავალნი ხელოვნურ კომაში შეიყვანეს და ბერლინში გადააფრინეს. გერმანიაში განაცხადეს, რომ ნავალნი ნოვიჩოკის ჯგუფის ნივთიერებით მოწამლეს. რუსეთი კი ნავალნის მოწამვლასთან რაიმე კავშირს ამ დრომდე უარყოფს.ამავე დროს, The Insider-სა და Bellingcat-ის ჟურნალისტურმა გამოძიებამ აჩვენა, რომ პოლიტიკოსზე თავდასხმის უკან უსაფრთხოების სამსახურის თანამშრომლები დგანან. რამდენიმეთვიანი მკურნალობისა და რეაბილიტაციის შემდეგ ნავალნიმ კლინიკა დატოვა. იგი ამბობს, რომ მისი მკვლელობის მცდელობის უკან უშუალოდ პუტინი დგას.მოგვიანებით, სასჯელაღსრულების სამსახურმა განაცხადა, რომ ივ როშეს საქმეზე პირობითი მსჯავრის დარღვევის გამო, ნავალნის პატიმრობა ემუქრება, რადგან ის გაეწერა ბერლინის საავადმყოფოდან და არ დაბრუნდა რუსეთში, ამასთან, ინსპექციაში კონტროლზე არ ცხადდებოდა.2021 წლის 17 იანვარს ნავალნი მოსკოვში დაბრუნდა და ის აეროპორტშივე დააკავეს. სასამართლომ მას ორი წლითა და ექვსი თვით თავისუფლების აღკვეთა მიუსაჯა.საერთაშორისო საზოგადოება ამ დრომდე მოუწოდებს რუსეთის ხელისუფლებას, რომ ნავალნი გაათავისუფლონ. ევროკავშირმა რუსეთის რამდენიმე მაღალჩინოსნის წინააღმდეგ სანქციებიც გაატარა.","link":"https://formulanews.ge/News/55478","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202120:49","imgUrl":"https://formulanews.ge/uploads_script2/articles/2021/08/20/tyhh8v02551ka3p.jpg","important":false,"fileName":"formula.json"}," 20 აგვ 202121:17":{"source":"Formula","title":"\n\n                      სოფელ გრემისხევთან ოკუპანტების გააქტიურებაზე სუს-ი განცხადებას ავრცელებს\n                  ","text":"სახელმწიფო უსაფრთხოების სამსახური რუსი ოკუპანტების მიერ განხორციელებულ უკანონო ქმედებებზე განცხადებას ავრცელებს.უწყების ცნობით, დუშეთში, სოფელ გრემისხევის მიმდებარედ საოკუპაციო ძალების უკანონო აქტივობები 2011 წლიდან ფიქსირდება - რუსმა ოკუპანტებმა ტერიტორიაზე აღმართეს სხვადასხვა უკანონო ინსტალაცია, მათ შორის, საგუშაგოც.„სახელმწიფო უსაფრთხოების სამსახურის მიერ ხორციელდება საოკუპაციო ძალების თითოეული უკანონო აქტივობის იდენტიფიცირება. ყოველ ცალკეულ შემთხვევაზე აქტიურდება ცხელი ხაზი და ინფორმაცია მიეწოდება ევროკავშირის სადამკვირვებლო მისიას. მსგავსი შემთხვევები წარმოადგენს ინციდენტების პრევენციისა და მათზე რეაგირების მექანიზმის შეხვედრების, ასევე ჟენევის საერთაშორისო დისკუსიების დღის წესრიგის მთავარ საკითხს. ამ კონტექსტში, რათქმაუნდა, გამონაკლისს არც მცხეთა-მთიანეთის მიმართულებაზე რუსეთის საოკუპაციო ძალების მიერ განხორციელებული უკანონო აქტივობები წარმოადგენენ, რაზედაც სრული პასუხისმგებლობა ეკისრება რუსეთის ფედერაციას\", - ნათქვამია განცხადებაში.მცხეთა-მთიანეთის სოფლებში რუსი ოკუპანტების უკანონო ქმედებებზე ანტისაოკუპაციო მოძრაობის ლიდერმა დავით ქაცარავამ დღეს ფეისბუკპოსტი გამოაქვეყნა. მისი თქმით, პატრულირებისას უჩველო ბლოკსაგუშაგო აღმოაჩინეს. „გუშინდელ ჩვენს პატრულირებაზე არაფერს დავწერდი, რომ არა ჩვენთვის უჩვეულო, არატიპიური საგუშაგო არ აღმოგვეჩინა. ოკუპაციის ხაზის შიგნით, დაახლოებით 500მეტრში მდებარე ეს საგუშაგო ჩვენთვის \"სიურპრიზი\" აღმოჩნდა. რთულია იმის თქმა, ეს ახალი საგუშაგოა თუ \"ძველი\", მაგრამ ერთმნიშვნელოვნად განსხვავებულია აქამდე ჩვენს მიერ ნანახ და დაფიქსირებულ ორკ-საგუშაგოთა შორის. ფოტოზე კარგად ჩანს სამშენებლო მასალები, რომელთა არსებობაც უნდა ნიშნავდეს ან დასრულებულ მშენებლობას და მორჩენილ მასალებს, ან არსებული საგუშაგოს გაფართოვების სამზადისს\", - წერს ქაცარავა.","link":"https://formulanews.ge/News/55481","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202121:17","imgUrl":"https://formulanews.geundefined","important":false,"fileName":"formula.json"}," 20 აგვ 202123:05":{"source":"Formula","title":"\n\n                      ჯაფარიძის თქმით, ლელო ორშაბათს თბილისის მერობის კანდიდატს წარადგენს\n                  ","text":"ლელო საქართველოსთვის ორშაბათს თბილისის მერობის კანდიდატს წარადგენს. ამაზე პარტიის ლიდერმა ბადრი ჯაფარიძემ გადაცემა კომენტარში ისაუბრა და აღნიშნა, რომ მომდევნო კვირაში ისინი წინასაარჩევნო კამპანიის აქტიურ ფაზაში შედიან. ამასთან, ჯაფარიძემ დაადასტურა, რომ ლელოს მიერ შერჩეული დედაქალაქის მერობის კანდიდატი მათივე პარტიის წევრია. \"ჩვენ ორშაბათს გვექნება წარდგენა, ვგულისხმობ თბილისის ნაწილს და შემდგომი კვირა მიეძღვნება სხვადასხვა რეგიონში ჩვენი კანდიდატების წარდგენას. ჩვენ შევდივართ აქტიურ ფაზაში წინასაარჩევნო კამპანიის. მთელი ეს დრო გამოვიყენეთ იმისთვის, რომ მოგვემზადებინა შესაბამისი ინფრასტრუქტურა ყველგან და გვეწარმოებინა კონსულტაციები ჩვენს კოლეგებთან\", - თქვა ჯაფარიძე.მან ასევე ისაუბრა რეგიონებში შერჩეულ კანდიდატებზე და თქვა, რომ ოპოზიციას თითოეული რეგიონის მიმართ განსხვავებული მიდგომა აქვს.\"ჩვენ ამ არჩევნებზე გავდივართ ცალკე, როგორც ლელო საქართველოსთვის, რიგ რეგიონებში ალბათ არ გვეყოლება მერობის კანდიდატები გამომდინარე მიზანშეწონილობიდან. არის რეგიონები, სადაც იქნება მხოლოდ ლელოს კანდიდატი, არის რეგონები, სადაც იქნებიან ლელოს კანდიდატებიც და სხვა ოპოზიციური კანდიდატებიც. საკმაოდ განსხვავებული მიდგომები გვაქვს თითოეული რეგიონის მიმართ\", - აღნიშნა ჯაფარიძემ.ოპოზიციის მერობის კანდიდატების ნაწილი ცნობილია. თბილისში გაერთიანებული ოპოზიციის მერობის კანდიდატი ნიკა მელია იქნება, საკრებულოს თავმჯდომარეობის კი - ელენე ხოშტარია. რაც შეეხება რეგიონებს, ფოთში გაერთიანებული ოპოზიცია გიგი უგულავას წარადგენს, ლაჩხუთში ლია მუხაშავრიას, ბათუმში - კი გიორგი კირთაძეს.საქართველოში თვითმმართველობის არჩევნები 2 ოქტომბერს გაიმართება.","link":"https://formulanews.ge/News/55486","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202123:05","imgUrl":"https://formulanews.ge/uploads/news/ბადრი_ჯაფარიძე_6.jpg","important":false,"fileName":"formula.json"}," 20 აგვ 202122:28":{"source":"Formula","title":"\n\n                      კელი და კრამერი: საქართველო ზურგს აქცევს დასავლეთს, ოცნებას ის მოსკოვის ორბიტაზე გადაჰყავს\n                  ","text":"„საქართველო ზურგს აქცევს დასავლეთს, მმართველ პარტიას, ქართულ ოცნებას, ქვეყანა მოსკოვის ორბიტაზე გადაჰყავს“, -  აშშ-ის ყოფილი ელჩი იან კელი და სახელმწიფო დეპარტამენტის ყოფილი მაღალჩინოსანი დევიდ კრამერი საქართველოს შესახებ ერთობლივ წერილს აქვეყნებენ.Foreignpolicy-ში გამოქვეყნებულ წერილში კელი და კრამერი წერენ, რომ ქართული ოცნება დემოკრატიულ ინსტიტუტებს უთხრის ძირს და ქვეყანა რუსეთისკენ მიჰყავს.კელი და კრამერი წერენ, რომ საქართველო რეგიონში დემოკრატიის გზაზე პროგრესის საუკეთესო მაგალითი იყო, თუმცა მოქმედი მმართველი პარტიის პირობებში ქვეყნის სწრაფვა ნატოსა და ევროკავშირისკენ საფრთხის ქვეშაა.წერილში საუბარია 2019 წელს რუსი დეპუტატის, სერგეი გავრილოვის ვიზიტსა და მის თანმდევ მოვლენებზეც. იან კელი და დევიდ კრამერი წერენ, რომ გავრილოვის ქვეყანაში ჩამოსვლამ ქუჩის პროტესტსა და არეულობას მისცა დასაბამი.„ამან დარტყმა მიაყენა ორ პროექტს, რომელიც გაზრდიდა საქართველოს დამოუკიდებლობას რუსეთიდან, ერთი შავი ზღვის ღრმაწყლოვანი პორტი და მეორე აღმოსავლეთ-დასავლეთის ახალი ბოჭკოვანი კაბელის დერეფანი“, - ნათქვამია წერილში. ამერიკელი ანალიტიკოსები საუბრობენ 2020 წლის საპარლამენტო არჩევნებზეც და წერენ:„ანალიტიკოსების უმეტესობა თანხმდება, რომ „ქართული ოცნება“ ცდილობს ოპოზიციური ძალების მარგინალიზაციას, ძალაუფლების მონოპოლიზაციას და სასამართლო სისტემის კონტროლს\".ქვეყანაში არჩევნების შემდეგ შექმნილ პოლიტიკურ კრიზისზე საუბრისას იან კელი და დევიდ კრამერი ამბობენ, რომ ქართულმა ოცნებამ ის ნიკა მელიას დაპატიმრებით კიდევ უფრო გააღრმავა.„აპრილში ევროკავშირი ჩაერია შეთანხმების მიღწევაში, რაც პოლიტიკურ კრიზისს დროებით მაინც ამცირებდა და მელიას გათავისუფლებას იწვევდა. გარდა ამისა, ითხოვდა ამნისტიას „პოლიტპატიმრებისთვის“. შეთანხმება ითვალისწინებდა ვადამდელ საპარლამენტო არჩევნებს, თუკი „ქართული ოცნება“ ვერ მიაღწევდა ხმების 43 პროცენტს მომავალ ადგილობრივ არჩევნებში\", - ნათქვამია წერილში.ყოფილი ელჩი და სახელმწიფო დეპარტამენტის მაღალჩინოსანი წერილში საუბრობენ 2021 წლის ივლისში განვითარებულ მოვლენებზეც - მათი აზრით, არეულობა და დაპირისპირება ირაკლი ღარიბაშვილის მხრიდან დაშვებულმა შეცდომამ განაპირობა. იან კელი და დევიდ კრამერი ამბობენ, რომ პრემიერმა დაპირისპირების დაწყებაში „რადიკალური ოპოზიცია“ დაადანაშაულა.„ზოგიერთ დემონსტრანტს ჰქონდა კავშირი მოსკოვთან და ისინი წახალისებულნი იყვნენ ქართული მართლმადიდებლური ეკლესიის მიერ, რომელიც ინარჩუნებს კავშირს რუსულ ეკლესიასთან. 50-ზე მეტი ჟურნალისტი დაშავდა და ერთი გარდაიცვალა მას შემდეგ, რაც მათ სასტიკად გაუსწორდნენ. პრემიერმა ღარიბაშვილმა დაპირისპირების წამოწყებაში \"რადიკალური ოპოზიცია\" დაადანაშაულა. მისმა წარუმატებლობამ, თავიდან აეცილებინა და ჩაეხშო ძალადობა ხელი შეუწყო ერთ მხარეს პრაიდისა და ჟურნალისტების, ხოლო მეორე მხარეს კონტრაქციის მონაწილეებს შორის არეულობას.ღარიბაშვილმა აღნიშნა, რომ ღირსების მარში \"მიუღებელია ქართული საზოგადოების დიდი ნაწილისთვის\" და \"ორგანიზებულია რევანშისტული ძალების მიერ, როგორიცაა რადიკალური ოპოზიცია\". მარშის ორგანიზატორები - რომლებიც, ფაქტობრივად, ძალადობის მსხვერპლნი იყვნენ - ღარიბაშვილის აზრით, იყვნენ „არაგონივრული“ და მიდიოდნენ„სამოქალაქო დაპირისპირების“ რისკზე. ჯერჯერობით თავდასხმებისა და ძალადობის ორგანიზატორები არ დაუკავებიათ\"\", - წერენ ისინი.იან კელი და დევიდ კრამერი წერენ, რომ ოფიციალურმა თბილისმა მოსკოვისა და მინსკის მსგავსად დაიწყო დასავლური ფასეულობების უარყოფა. ისინი საუბრობენ არაავთენტიკურ ანგარიშებზე, რომლებიც 2019 წელს ფეისბუკმა დაბლოკა - მათი თქმით, ანგარიშები ანტიდასავლურ, ანტიამერიკულ კამპანიას აწარმოებდნენ და ისინი დაკავშირბეულნი იყვნენ ქართულ ოცნებასთან.იან კელისა და დევიდ კრამერის აზრით, აშშ-მა კონკრეტული ნაბიჯები უნდა გადადგას \"ამგვარი დემოკრატიული უკუსვლის ფონზე\" - კერძოდ, საუბარია მიზნობრივ სანქციებზე.„ბაიდენის ადმინისტრაციამ და კონგრესმა, რომლებმაც გამოხატეს ძლიერი ორპარტიული მხარდაჭერა საქართველოსთვის, უნდა მოუწოდონ „ქართულ ოცნებას“ დაუბრუნდეს ევროკავშირის შეთანხმების პირობების შესრულებას. მათ ასევე უნდა მოახდინონ ოქტომბრის ადგილობრივი არჩევნების საერთაშორისო მონიტორინგი.ბაიდენის ადმინისტრაციამ უნდა დაუწესოს მიზნობრივი სანქციები პარტია „ქართული ოცნების“ ხელმძღვანელობას\", - წერენ იან კელი და დევიდ კრამერი. ","link":"https://formulanews.ge/News/55484","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202122:28","imgUrl":"https://formulanews.ge/uploads_script2/articles/2021/08/20/gmipdnmv8oyj1wa.jpg","important":false,"fileName":"formula.json"}," 20 აგვ 202121:55":{"source":"Formula","title":"\n\n                      ირაკლი ღარიბაშვილი 21-23 აგვისტოს ოფიციალური ვიზიტით უკრაინას ეწვევა\n                  ","text":"პრემიერმინისტრი ირაკლი ღარიბაშვილი 21-23 აგვისტოს ოფიციალური ვიზიტით უკრაინას ეწვევა. მთავრობის ადმინისტრაციის ინფორმაციით, 21 აგვისტოს ღარიბაშვილს უკრაინელი კოლეგას, დენის შმიგალს, 22 აგვისტოს კი - უკრაინის პრეზიდენტ ვოლოდიმირ ზელენსკის შეხვდება.\"უკრაინის მინისტრთა კაბინეტში ირაკლი ღარიბაშვილისა და დენის შმიგალის პირისპირ შეხვედრა გაიმართება, რის შემდეგაც მოლაპარაკებები, ორი ქვეყნის მთავრობის წევრების მონაწილეობით, გაფართოებულ ფორმატში გაგრძელდება. საქართველოსა და უკრაინის პრემიერ-ინისტრები მედიისთვის ერთობლივ განცხადებებს გააკეთებენ.ოფიციალური ვიზიტის ფარგლებში, საქართველოს პრემიერ-მინისტრი უკრაინის უმაღლესი რადას თავმჯდომარე დმიტრო რაზუმკოვს შეხვდება.ირაკლი ღარიბაშვილი გვირგვინით შეამკობს უცნობი ჯარისკაცის საფლავს და ჰოლოდომორის მემორიალზე პატივს მიაგებს დაღუპულთა ხსოვნას.23 აგვისტოს ღარიბაშვილი სახელმწიფოების ლიდერებთან ერთად, მონაწილეობას მიიღებს ყირიმის პლატფორმის სამიტში, რომლის ფარგლებში ერთობლივი დეკლარაცია შემუშავდება.საქართველოს დელეგაციაში, რომელსაც პრემიერმინისტრი ხელმძღვანელობს, ვიცეპრემიერი, საგარეო საქმეთა მინისტრი დავით ზალკალიანი, თავდაცვის მინისტრი ჯუანშერ ბურჭულაძე და მთავრობის ადმინისტრაციის უფროსი ილია დარჩიაშვილი იმყოფებიან\", -  ნათქვამია გავრცელებულ განცხადებაში.","link":"https://formulanews.ge/News/55483","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202121:55","imgUrl":"https://formulanews.ge/uploads/news/ირაკლი_ღარიბაშვილი_341.PNG","important":false,"fileName":"formula.json"}," 20 აგვ 202122:47":{"source":"Formula","title":"\n\n                      რამდენიმე დღის წინ დაკარგული ნოდარ თამარიანი იპოვეს\n                  ","text":"20 წლის ნოდარ თამარიანი, რომელსაც რამდენიმე დღის განმავლობაში ეძებდნენ, იპოვეს. ინფორმაციას მისი ახლობლები ავრცელებენ.მათი ინფორმაციით, თამარიანი თავს კარგად გრძნობს.ნოდარ თამარიანი ვარშავიდან 14 აგვისტოს დაბრუნდა. ის კამერებმა ჯერ ქუთაისის აეროპორტში, შემდეგ კი ერთ-ერთ სასტუმროში დააფიქსირეს. ახლობლების ინფორმაციით, ნოდარ თამარიანის კვალი მაშინ დაიკარგა, როდესაც მან სასტუმროს ტერიტორია დატოვა.","link":"https://formulanews.ge/News/55485","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202122:47","imgUrl":"https://formulanews.ge/uploads_script2/articles/2021/08/20/sm7paoa471ctuzu.jpg","important":false,"fileName":"formula.json"}," 20 აგვ 202123:27":{"source":"Formula","title":"\n\n                      ბურკინა ფასოში ჯიჰადისტების თავდასხმის შედეგად დაღუპულთა რიცხვი 80-მდე გაიზარდა\n                  ","text":"მშვიდობიან მოსახლეობასა და სამხედროებზე თავდასხმის შედეგად გარდაცვლილთა რიცხვი 80-მდე გაიზარდა ბურკინა ფასოში. ინფორმაციას ქვეყნის მთავრობა ავრცელებს.თავდასხმა ოთხშაბათს განხორციელდა - ჯიჰადისტმა სამხედროებმა დაარბიეს სამოქალაქო კოლონა, რომელსაც სამხედრო პოლიცია ქალაქ არბინდას სიახლოვეს აცილებდა.თავდასხმის შედეგად 59 მშვიდობიანი მოქალაქე, 6 სამხედრო და 15 სამხედრო პოლიციელი დაიღუპა. ადგილზე გარდაიცვალა 47 ადამიანი.ძალადობა საჰელში, რომელიც საჰარის უდაბნოს სამხრეთ ნაწილს ესაზღვრება, ბოლო წლებში გაძლიერდა. რეგიონში გაეროს, რეგიონული და დასავლური ქვეყნების ათასობით ჯარისკაცია მობილიზებული.მალიში, ნიგერსა და ბურკინა ფასოში ძალადობასა და თავდასხმებს  2018 წელს ემსხვერპლა ათასობით მშვიდობიანი მოქალაქე და საცხოვრისის დატოვება მოუწია მილიონობით ადამიანს.","link":"https://formulanews.ge/News/55487","logo":"https://upload.wikimedia.org/wikipedia/commons/7/7b/TV_Formula_-_Official_Logo.png","articleDate":" 20 აგვ 202123:27","imgUrl":"https://formulanews.ge/uploads_script2/articles/2021/08/20/8dnaj5zzbva4t2n.jpg","important":false,"fileName":"formula.json"}}