{
  " 09 აგვ 202114:25": {
    "source": "Formula",
    "title": "\n\n                      გაბუნია: თუ ქუჩაში 6-ნი ხართ და პირბადე არ გიკეთიათ, დაჯარიმდებით, თუ ორნი ხართ - არა\n                  ",
    "text": "საკოორდინაციო საბჭოს გადაწყვეტილებით, ღია სივრცეში, სადაც 5-ზე მეტი ადამიანი იკრიბება, პირბადის ტარება სავალდებულო ხდება. როგორ იმუშავებს ეს შეზღუდვა, ჯანდაცვის მინისტრის მოადგილე თამარ გაბუნია განმარტავს:\"თუ პირს არ უკეთია პირბადე, ამ შეთხვევაში პირი დაჯარიმდება მხოლოდ მაშინ, თუ ის ჯგუფურად არის 5 ადამიანთან ერთად და მას ან მის თანამოსაურებრეებს ამ პირობებში არ უკეთია პირბადე, თორემ თქვენ როდესაც ორნი გადაადგილდებით ქალაქში, ამ შემთხვევაში ბუნებრივია, ეს სანქცირებას არ ექვემდებარება, მაგრამ თქვენივე უსაფრთხოებისთვის, უმჯობესია, პირბადით იმოძრაოთ\", - თქვა გაბუნიამ.წესის დარღვევაზე ჯარიმა 20 ლარი იქნება.",
    "link": "https://formulanews.ge/News/54920",
    "logo": "https://upload.wikimedia.org/wikipedia/commons/7/7b/TV_Formula_-_Official_Logo.png",
    "articleDate": " 09 აგვ 202114:25",
    "imgUrl": "https://formulanews.ge/uploads/news/თამარ გაბუნია.jpg"
  },
  " 09 აგვ 202118:11": {  
    "source": "Formula",
    "title": "\n\n                      კასპში 67 წლის ქალს ეძებენ\n                  ",
    "text": "კასპის მუნიციპალიტეტის სოფელ გოსტიბეში 67 წლის ქალს ეძებენ. ახლობლების ინფორმაციით, ქალი საქონლის მოსაყვანად გავიდა და აღარ დაბრუნებულა. სამძებრო სამუშაოებში სამაშველო სამსახურის თანამშრომლებთან ერთად ჩართული არიან დაკარგულის ახლობლები და თანასოფლელები. ",
    "link": "https://formulanews.ge/News/54936",
    "logo": "https://upload.wikimedia.org/wikipedia/commons/7/7b/TV_Formula_-_Official_Logo.png",
    "articleDate": " 09 აგვ 202118:11",
    "imgUrl": "https://formulanews.ge/uploads/news/police2.jpg"
  },
  " 09 აგვ 202113:58": {  
    "source": "Formula",
    "title": "\n\n                      1 დოზით აცრილი კოვიდგატანილი ვიზიტორები სრულად აცრილებთან გათანაბრდებიან\n                  ",
    "text": "​საკოორდინაციო საბჭოს გადაწყვეტილებით, ადამიანები, რომლებსაც გადატანილი აქვთ კორონავირუსი და აიცრებიან 1 დოზით, სრულად აცრილ ადამიანებს გაუთანაბრდებიან.მოგვიანებით ჯანდაცვის მინისტრის მოადგილემ, თამარ გაბუნიამ დააზუსტა, რომ საქართველოში ორჯერ ვაქცინაცია მაინც ყველასთვის აუცილებელია და ეს წესი უცხო ქვეყნიდან შემოსულებს ეხება. საკოორდინაციო საბჭოს დღევანდელი გადაწყვეტილებითვე​ პირბადის ტარება საჯარო სივრცეში, სადაც 5-ზე მეტი ადამიანი იკრიბება, ისევ სავალდებულო გახდა. ",
    "link": "https://formulanews.ge/News/54917",
    "logo": "https://upload.wikimedia.org/wikipedia/commons/7/7b/TV_Formula_-_Official_Logo.png",
    "articleDate": " 09 აგვ 202113:58",
    "imgUrl": "https://formulanews.ge/uploads/news/ღიბრაძე.jpg"
  },
  " 12 აგვ 202113:38": {  
    "source": "Formula",
    "title": "\n\n                      პარტნიორი ქვეყნის ან ორგანიზაციის დროშის დაზიანებისთვის 1000-ლარიანი ჯარიმა დაწესდება\n                  ",
    "text": "პარტნიორი ქვეყნებისა და ორგანიზაციების დროშების დაზიანებისთვის მოქალაქე 1000 ლარით დაჯარიმდება. ამავე ქმედების განმეორებით ჩადენა გამოიწვევს ფიზიკური პირის დაჯარიმებას 2000 ლარით ან ფიზიკური პირის ადმინისტრაციულ პატიმრობას 15 დღემდე ვადით.კერძოდ საუბარია ევროკავშირის, ჩრდილოატლანტიკური ხელშეკრულების ორგანიზაციის ან იმ სხვა საერთაშორისო ორგანიზაციის ოფიციალური სიმბოლოებზე, რომლის წევრიც არის საქართველო. აგრეთვე იმ სახელმწიფოს ეროვნული სიმბოლოს დაზიანებაზე, რომელთანაც საქართველოს აქვს დიპლომატიური ურთიერთობა და რომელიც აღმართულია ან გამოფენილია საჯარო დაწესებულებებზე, საჯარო დაწესებულების წინ ან საჯარო დაწესებულების შენობაში. ამ სახელმწიფოებში არ მოიაზრება ის ქვეყნები, რომლებიც საქართველოს ოკუპირებული ტერიტორიების დამოუკიდებლობას აღიარებენ.\"კანონპროექტის მიზანია ევროპის კავშირსა და ჩრდილოატლანტიკური ხელშეკრულების ორგანიზაციაში საქართველოს ინტეგრაციის პროცესისა და იმ საერთაშორისო ორგანიზაციების ღირებულებებისა და ფასეულობების დაცვა, რომელთა წევრიც არის საქართველო, აგრეთვე იმ სახელმწიფოებთან დიპლომატიური ურთიერთობების დაცვა, რომლებთანაც საქართველოს აქვს ასეთი ურთიერთობები\", - განაცხადა მომხსენებელმა, საგარეო ურთიერთობათა კომიტეტის თავმჯდომარემ, ნიკოლოზ სამხარაძემ.ევროპული საქართველოს ლიდერი, გოგა ბოკერია ამბობს, რომ კანონპროექტი არაკონსტიტუციურია და თავისუფლების საწინააღმდეგოდ არის მიმართული.\"ივანიშვილის რეჟიმი იმის მაგივრად რომ ძალადობისთვის სჯიდეს ადამიანებს, უდავო ამბისთვის, ჟურნალისტებზე თავდასხმითვისა და ადამიანების დარბევისთვის, ამის მაგივრად გადადის სიტყვის თავისუფლების მოწინააღმდეგეების მოედანზე და თუნდაც ჩემთვის კატეგორიულად მიუღებელი შეხედულებებისთვის, შინაარსისთვის სჯის ადამიანებს\", - განაცხადა ბოკერიამ",
    "link": "https://formulanews.ge/News/55094",
    "logo": "https://upload.wikimedia.org/wikipedia/commons/7/7b/TV_Formula_-_Official_Logo.png",
    "articleDate": " 12 აგვ 202113:38",
    "imgUrl": "https://formulanews.ge/uploads/news/bf598a40227b3aფგცგჰ0d32e134cc8009c188_XL.jpg"
  },
  " 11 აგვ 202117:28": {  
    "source": "Formula",
    "title": "\n\n                      \"ვისაც მამა ჩემსავით გიყვართ, აიცერით!\" - ქალი, რომელსაც კორონავირუსმა მამა წაართვა\n                  ",
    "text": "ხატია ლომიძე, რომელსაც კორონავირუსმა მამა წაართვა, მოქალაქეებს სთხოვს, აიცრან, რათა სხვებმაც არ გამოსცადონ ის ტკივილი, რაც თავად გამოიარა. \"ვისაც მამა ჩემსავით გიყვართ, გთხოვთ, აიცერით!მამა რეანიმაციაში 2 თვეზე მეტხანს იწვა და მისი დისტანციურად ნახვის შესაძლებლობა ორჯერ მომეცა. ერთმანეთის ხმა არ გვესმოდა, მარტო იმას ვხედავდი ნიკაპი როგორ უკანკალებდა და ხელის მოძრაობით შიგნით შესვლას როგორ მთხოვდა.მინდოდა, ექიმს კარგად აეხსნა, რატომ არ მიშვებდნენ და წამით მაინც არ ეფიქრა, რომ მისი ნახვა არ მინდოდა ან შემეშინდა. ექიმს უკითხავს, ვინ არისო და ჩემი პატარა გოგოო.როგორ მიხაროდა, რომ მიცნო.მეორედ ნახვისას პირბადე მოვიხსენი, ჩემი “მხნე” სახე რო ენახა, იმის ნიშნად რო მის გადარჩენაში დარწმუნებული ვიყავი და იმედი არ დაეკარგა. აპარატიდან მოხსნისა და გაღვიძების შემდეგ ყოველ დღე ვეკითხებოდი ექიმს, ჩემთან რამის თქმას თუ აბარებდა, მხოლოდ ერთხელ შემომითვალა, სახლში როდის წამიყვანსო.რეანიმაციამდე კი, პალატიდან ბოლო საუბრისას მითხრა, რომ კარგად ვერ იყო და ხვალ დამერეკა.ეს “ხვალ” არ მოვიდა.მე მამა სახლში გარდაცვლილი წამოვიყვანე.მამა ჩემი გმირია და მან ეს ბრძოლა წააგო. გთხოვთ, აიცერით! გვეყოფა სიკვდილთან წაგებული ამდენი დების, ძმების, დედების, მამების, მეუღლეების სიცოცხლე\". - წერს ხატია ლომიძე. საქართველოში კორონავირუსს 6230 ადამიანი ემსხვერპლა. მხოლოდ ბოლო 24 საათში 48 ადამიანი გარდაიცვალა. ვაქცინაცია იცავს სიკვდილისგან. საქართველოში ამ ეტაპზე რამდენიმე დასახელების ვაქცინაა ხელმისაწვდომი.",
    "link": "https://formulanews.ge/News/55057",
    "logo": "https://upload.wikimedia.org/wikipedia/commons/7/7b/TV_Formula_-_Official_Logo.png",
    "articleDate": " 11 აგვ 202117:28",
    "imgUrl": "https://formulanews.ge/uploads_script2/articles/2021/08/11/pkfu9z5ty07m7u0.jpg"
  }
}
